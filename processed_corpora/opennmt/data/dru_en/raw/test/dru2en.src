ki cekele. sakabilrilanenga, yakai ko kaika nipalraingane kicekele, la kekela singibadhane ko maelane ko laomaomase, ko takelanekai ki badhabadha wamalranga ravase ngitatoliniane sanaka laobobolo. la kikai napimanemanane, namani ko waolrongo kai Taiwang, la kidrikisinga kipakatoasenga kipaolrakao, la abadhabadhanga, saka cilri sana ka manemanenga, si kipothilinga matikoronga. lo pathagilita acegecege si ngiradekanenga ko kinaocekelane, alao arakai ko pasalrivane matikoroane ki palrapalra, ala ngilribate si kaesaesaesai, ai kathane lo kaiso polringao thingale si ngipapelaela konai iyakaiyana ko sakialibake thalradhane ki kinaocekelane iya. lai tara tokocingalreta pobelenge pelaela ko tangimiamiane, longimianga koini, ko mako ciacingalrenga, kai soa kongkoane itara pasingkidremedreme ngikakosaolri ngitatopela, amani koini ko patharevane kotacegeceganeli ikaikai kai kameane.
yakai ko nipacasane ko hongo Taiwang tongse amiya. ko asoalalanga, ko taiyane la iyakai, kadroa ko nipacasane tokakodhane kai Taiwang. toapathagili ko Helange, la pacongolo ko Cengcengkong,sa kela ko Laotia, yakai ko nitolamanemanane nitokakodhanane. kikai sakai ko takapairangane lini, aladarepe to hongo. kai Yingcoming, toalainga ko nadrama ikai ko kadaengane lini, yakainga ko tacekecekelane, wacegecegenga ko kakodhane ki cekele, arakai ko lrigilane thingalane, arakai ko kakodhane makilibalibake, macocongolo, pakelanga ki lagagane, ai kai kameane, arakainai ko taravasanenai, taka badhabadhanenai ngibabola pangilribate, ngoalai koini, ipatokamaniako ki soa kongkoane, papia ki Yingcoming sabao iya kiaseasene.
saka nadroma, kai soa kongkoane, sa kaina thingale polringalringaw kai soaYamizoko, lapangokiboli kai soakongkoane, la totacilricilriane ki obolo ki dingki. toalainga koini, la kisabolo ko caemane, si matikoro toramoro. ngoalai koini, ipatokamaniako ki soa kongkoane papia ki Yamizoko sabao iya kiaseasene.
iloko ko barorongolo ko angato.
ala sa e moa nga koini ki valro moa nga koini ki acilay.
la ani kipalribolro ki manemane la e mati e kiragay kikay vavalake.
la katoase silape si la si kela kayki e la e angato dreele adarvane kayki angato yakay kikay sigo.
ala ikay kikay e tila tila tila tila ikay kay.
kikay lalake si kialra ki e pobelenge taiane ki lawngo kikay vavalake la ilebe kay taopongo alealeale.
la katoase obelenge kebere kayki e barongolo kikay vavalake.
la obelenge kay taopongo si alealeale.
ka aciacilay wamoa kikay e takoraoro dreelea kay vavalake nala waecenge ki takoraro si kiraragay tadrosa kayki taopongo.
ala dreela kay vavalake waecenge kayki takoraoro si pobelenge kay alrima ini sa kirararagay ko takidringayane lini.
la katoase.
sa kiraysi koini ki lawngo ki salawngoane koini salawngoane la kainganay ngidrakale.
koini ngiakalrimadomado sivavalrao yaie taingeane koini kidremedreme koini ki ali so kai moalecege.
amamama sivavalrao ngiakalrimadomadomado la iya.
la koini amia ako on la dredredrele kikay tarodraodraonge si la thingale la kodra moalecege lakalrigilri ngibalre lakalrigilri pino nalai.
kai ngitalailaisi ko saovalay.
on ala iya si ngitalaisi so mia ki ababay iavikicane so amia.
koini tiyoma mararamao ki talaisi ka nidarepeane kay talaisi ki Ngodradrekay sa ka nadroma palraogo pi kay ki ai kadroa nga ko angato ko paleta.
la kamani nga kay arakay kay palebale paraisi konatengatengane nga ko nadoma yakay kodra maadrao ki angato kodra tapikaykayane mado e paraisi kay ki talaisi.
la kamani kodra kisamolamola si toramoro toadrao kay ki XtalialalaiX kay ki talaisi.
lribate koini talragi ini maililoko ko kiw si la katoase lribate naw pararobo la kai iya sa ka bilriliane.
la dreele koini tatama si ala ecenge savaeva koini kamadha i ani miani kay patoalay ino kay.
la ikay Laboane cekecekecekele.
la ikay eh malramalra ki koini eh laobolo koini sasolrawane si koini hana yaie.
koini palrata yaie la dreele ki Balenge iai.
kodra moa sakatolro yaie lritarailoko so kodra e lrabo la iya si.
moa sakasopate la lritarailoko so ko tae kadilrongoane la iya.
ki koini wathethethengete koini ki sigo koini taopongo la kikorikorisi koini ki sigo si la katoase nga obere.
lo ka la e rigarigiane lay pathagili atisi si eape.
la e.
la kaynganay talepe.
la pai tititoko si la moa ki lribange.
dredredrele si la dreele ikay koini cekele koini ki sigo.
sa mia koini la dreele kodra angato la ikay kodra barongolo.
kainganai kolrikolri koini sigo iniane.
koini sigo koini tomo la korkori si koini ki taopngo.
a la iya si lo lo ka eh karodrange so ka ladrosa la tolalake so si kai obangalre lo tolalake so la pacay soa nagane mado kodra sateletelengeane kayki amiya koini sateletelengeane kayki moacogo lo sonagane so koini miyaiya koini lrialikai kodra taocogoane so tamatikoroane amiya.
la katoase koini vavalake katoase iloko mo lrikili koini navate.
ala ka sangocilri yaie ala kirimo sangolrikilrikili yaie la ngocongocongo koini ki e lrenege.
tangea kodra laso si katoase moa koini ki e moalrikilrikili koini laso si la bai iniane koini talropono.
la dreele koini ki totomo si.
la kirimo malra koini e e malramalra koini kamoraw si katoase sa olebe nga koini marodrange.
walribalribate koini tatolro koini e e tatolro koini langokathabarane palribolo koini e aliso.
lo pasalriwane ka omaomase matiakoro mado yakay ko wabolro modoane ko e ika kadalrane mado.
la iya si la kaynganay drakale si.
sa baai koini talropo koini laso la baai kodra tolro ko kamadha.
la dreele pasoalrao la kai makakaoriva.
la siavavava ngori drosa kodra ki.
wamalra si kane.
oh kodra iyaw li aiya kodra la koini.
la pobelenge la mo kelrai koini ki laonge koini vavalake kodra si.
sa katoatoase obebere taiya koini ai laylaylay alaka kalrevesane takelaane lini.
labolaboto si la kai kilangay si.
lo langadha ko lo kilangay ako kilangay ako ko dititiosa li.
ala kirimo makaorivariva koini madradresenge ini si la siloido patelre koini tokonoi.
la poa ki karadrare saolri si la makaorivariva si kai makadaodalro si kai makao e makalilisi.
sabaw makanaelre.
goozi gen dao.
pasoalala nga koini la ka talialalay la kamani kavay kadilrongane lo ka talialalay arakay mado kay taidosaane kay nivalrivalringovane si tino singisingane soatavaneane koini.
ki koini lo ka ababay yaie ki koini marodrarodrange tara wabai mado la poa civare mado.
la poa mado kavay adrisi.
la ka kadroa ko sabadhane la ka kadroa ko rarokodrane ngimiya kikikoini.
lo kai so pingkalra kane yaie lai kagarange so.
adravane kay atokodrane.
kiki koini yaie aongane kay ki sawvalay.
kikay ababay yaie kai waaloalopo.
manemane paosoosolro.
la kikay yaie amani kodra kawaongo ki ababay kikay laimay kay watinono kay paelege.
on asi taotao.
lo ka yalatadre si sapapacai yaie sawvalay.
kodra koini makocingalre koini apasikayane ki cekele on kakalithi kay cekele.
ngiamia koini aongane ta ngodradrekai ababay si sawvalay.
koini takoraoro la poa ki didilrongo saka maongo.
ala koini taopongo ini sadrele koini ki taikayane ki sigo yaie la velevelevele kodra ki angato ka ala reareale si.
ala koini vavalake ala katoase mobelenge kodra ki tarotogotogo si.
la mobelenge koini vavalake si koini ki tarotogotogo si e la ecenge kodra laongo koini ki e iya angato aiyaiya koini ki e e laongo ki salaongani si.
ala kodra savelevelevele koini vavalake koini ki e e laongo ki salaongane ala ngivelevele kodra salaongane si.
la iya si e kiposao liniane.
kiaX ako kavay Vedai la kadalame ako toramoro kavay e Vedai.
ala e aga mado.
lo toapoi ako koini kaka yaie ka Lavaoso.
la e lo kidremedreme ako la kadalame ako kodra sa ka lavavalake nay kodra taikayane nay kavay Vedai kavay balrio.
la ngisarade koini kamadha ka kadaranane si.
si la malra savavaeva kodra kamadha si.
alaka iakay alaka iakay ko tangea ko vavalake ko koaopa.
ko nadoma yiae.
drelel ako taliaka nasi.
sae malramalra koini tatama ikay belengane si la ikay kodra pocakena ini ko poa ki kalradrare ko ako drosa nga kodra malra ini taiya.
samaka pobelenge la si katoase masaovavagai.
la siolili koini tangea.
amanigo ita palralobo ki vavalake.
madapenge ka laymay.
kay aongangekay kai ngiamia kidremedremeso makocingalre.
takovaiane ki Moni adodoli ka lringaoini
akoatiki kay senai.
?kay sokosoko kiaarakay moaelebe ki tinaini.
ani ngikakilibake lringa amiaso nakoane.
anatomane la ngikakilibakeso.
anatomane la makilibalibakenomi.
palraingiso nakoane ko amakilibakanenai.
ngiadrakalako.
koso ngikakilibaka.
ngiakakongisingisako.
wagiritako ka isio ki Takanaw.
ngiakakoangisignisako.
amiako kikay loiya lao lrikipaisota.
lodreelako kaiasane kadroa ko amoaneli.
kiaboboli kay Koi moa ka Taihoko.
ka Tanebake walromay pakadola nakoane.
kiapakilringaw kacaeme ka Koi.
maridare ko icaili kaadraw kay Laoco.
kiakamadha ko Lavorase la poa ki kaladrare.
ka Moni kai watinono la kai tobava.
ka takanga wapaypay ka palriti si ngipalapalay.
walredepako lribate kavay ki loloto.
kiakingiconga ko valritoko.
kay sinsi amiakay kisamola amia nomiane binkiw.
itaratolrepengako kay piyapiyali.
kay Kako ani kalrigilinga binkiw.
kay lasito wamalra ngovavaeva kay karadrare.
mathariri kay tacebeane ki lepelepe.
kay kakwakodhane toalisi ki laabaybay.
kay mwalringedele kai lriodalenga.
kay Koi malisilisi si kiaangatongato.
kay vavalake tara-kopa-opa inilringa ko icaily
kiathareve kay Moni kela ki cekeleta Vedai.
kay Elrenge ngiaodolri.
takai moakavay!
acegecega ikai kay madha ngivelevelevele
twabalre nakoane lringikakilibakako.
ilangadhako ko bae ki Moni, ilangadhako ko golrogolrane ki Lavorase.
kay talropono ki Koi lo dreelane mathariri toramoro.
kay Lavakaw kiaemenge ikay ki daane tara mangeale si sopate ka vai.
waledranga ka drinki.
ya robo la maovagavagaynga.
sana ka manemane ka yakay kay.
walromay kay sito sana ka manemane.
wailoko modaane ko baboy.
ko sito kiapolatadre ki sinsi toalay ki takibolrobolroane.
ko Moni kiaaba potavanane.
pakasamadreso nakoane.
pakakiocoso nakoane.
kaiso lrimakadreele kay barengeraneli.
mabarengerako mosoane.
loiya kay Tanebake lrilromay pakadola ki Koi.
lrikalrase kane ko aga kay Koi.
wapoa ki karadrare kay batoko.
wapaocilri kay Koi ka kamadha.
pakabitolro nakoane.
malremenga kay takiane la mororo.
makalra ka malremenga ka kamadha.
walangay ko laymay ka Lavorase si la bai ki Koi.
wapana ko valisane ka Lavorase si la bai ki taelrelreini
palalavako kicaocakwane aga.
ko Tanebake kiakaelaela ki tamaini si la tobi.
kay Koi moadrege si kacelra ko wagisi.
ka Koi malisilisi si todadaane.
ka Lavaoso agili.
loiya ka Elrenge lrisenay si odolri.
koiya kay Elrenge kai wasenay kai waodolri.
Kikay kokoa kiacilri poa ki cokoi.
Kavay ngiao yakay ki hasiko la kicilri poa lebe.
kainako moaTaihokoana.
ka Laoco macaeme kipakilringaw.
ka Lavorase kai kikamadha ai moacilri ka kamadha.
manganga ka omaomase.
malisilisi kay Kako.
ko lalaso wakane ko drosa ko kange.
ko lalaso wakane sa dradrosa ko kange.
kiamalra ki lalaso *ko sa dradrosa ko karadrale.
ko tadorsa moatatolro ko karadrale.
kay tadrosa wailoko ko ngo tolro *kay karadrare.
ko lalaso wakane ko *ngokange.
kay kamadha maicelenge.
masoalege ka Kako.
malisilisi kay Kako.
mavalracevace ka ina.
lawlriimakatoase ka ladrosa
lrimakatoase ka ladrosa.
ko vagaso pakiangeange ki kidremedremeli.
kay aloalo ki Lavakaw makakalra ki Moni.
waelebe ka lraolraodro anikamani waelebe ka sinsi.
pokavola 'asolasolate.
ilrae 'a vanidhoni Takanao, Kooi omiiyae alraceli.
Vaaho ana.
otahapinga'o caili?
omiki ka imiya'e taka 'aolai?
ta'aepatenai ocao dha'ananaenai.
aikie'o solasolate?
amake, inake aikanomi ka polringao?
aangai ta'aelree'o iki dhona dha'ane?
ta'aelrelrao amali, inali la takali 'aolai.
okaodho ka keme'e ana tevelengae, mokavolenga tahiyo.
amokoani tevelengae ana latadhe?
ma'ahaona, okoli'inga, osaliya'anga.
odha'olongakai?
omi'ata pakadha'olonga maesenge valrevalre'ae.
kaitoa 'osahiyo malri?
omiki dha'ane, modha'ana.
imiya takane 'ina madho.
iya'e, mataadhi'i kone.
omoko, maava'inaimiya'e cengele.
mokelangakata?
moa poaciyacilai.
kaanaeni cengele'o 'ina mene?
'anopapalrakai kisa moa taito?
'ici zikange ila okelamao taiciyo.
amodhali 'ici zikange.
ii'asainoni lo 'anociingi'o moa dha'aneli?
omiki nao'itovolrine aiyaelimiya'e?
pa'amaolroka'o lo'idha? nao'itovolrimiyae paohiki 'ina lamolai 'oponoho?
amooalrao lrehelrehe lo'idha, amoikikali ka dha'ane.
olriho'olrao 'ako'oponohae la 'akotongodhaae.
topiya'o tingatingi longai?
makocingai tohamoho 'ina, kaitomelre'iyae?
pokavola tasolasolatae'o.
vaaho ani 'iyani.
takanaolrao.
ominidhe alracedha taka'o 'avai?
aangai ana 'avai?
'adhika'ine 'aolai ana?
iya'e, dhona menanae amo dha'olo.
lo icaili kalakecelrae amo kakecelrekai?
mahimoholrao omece 'acocaocaoli.
okanengalrao tahokoko.
amo topahadhaolaelrao 'oilri dha'ane.
omoko! aanganai Ahoailrao la Mooni, 'oeleviname.
'ina madho malimeme.
'oho! 'ina makatamalie malimeme.
todhaoa kone, omikina madhao.
todhaoa kone, omikina madhao.
sinsi amo avilimite moa dhakehale.
apokoani lo moani biyoingi?
'aina, 'ano sangepahelrao moa gako.
'ano hikookilrao, 'ano hikookimao mahiihidhahine kisa.
lo moa'o kiwkai ano sangepahe ka'o 'ongtingi ka'o haiya?
talangalangalrae ma'adhidhalikai dha'anenomi?
nao oidhe cengele omiyalraimya'e.
todhaokali ka lriho'o, alrihoa'eli amo poeelrelraimiya'e pato'o.
odholrokai 'anoaelre olopo a'ivivai?
'aina, omoalrao pasopalra omoli 'avai longai aa'o.
olriho'okata. nao laidhe moa 'itovolro.
iya'e, lamo paato'olraidhe vaaho.
mene 'a kingyoobi, lo 'idhanga amo ivalriyo, ta 'anoaelre moa 'ooliliyo!
'api'o'adhiyae, aomo owalrao tave'ekae.
o'ange'angidhe vahangedha, omiki tave'ekae.
sinsi, Vaaho o'ange'angidhe colo'olraedha, ivalriyo mene.
dha'ananae'o idhopelekanomi kaocaae?
ana 'a amaka'ine? otahapingai caili?
takali 'aolai 'a otahamangelenga la kavalro caili.
ta 'anoaelre moa ta'osahisahiyae!
ta 'anoaelre moa omece 'aodholro'o!
moa 'ilape dhoma ocao, amo oalrao 'ilape sinsi.
iya'e, amo pakahakahailrao lrolrame.
tapakahakahalrae dhona menanae amo pa'ikalromalromale ka'o?
'aina, amo langalangaimita tovoo malri.
omalralramo'o 'icibange, 'nikoolra'o!
omo 'avai omikikai dha'ane?
kani kiiki'o lrevake pasolasolate?
omoli 'avai ta pato'oto'iyae. omoli 'avai olriho'onga ta iki nai valriyo dhohepe.
aangali ta tovaa!
'ina omiki tavangolo la kahidhange, lredhekeli pooler 'ina!
La pii'ana! nao alra matahea taecelrange kipingi.
aika'o polringaao, nao langai omiyalrao valitoho va'oho la potavangolae alopae.
sinsi mwadringadringai so?
wathingale so takawriva ki sinsi?
sinsi, marimora ko iloko sa 'inpici.
lalake ki 'Alem,siya Solaging zako.
anea kwani?
kwani ka 'Odrane.
kwani ka alili, siya Molisi nagane ini.
watwatomatoma ikai ki biyoyng.
ini, lamatalragi.
kacalrisiya neso?
takesikesinga ko agi so ka ababay?
yakaino kai daane nomi?
kai taisadrasadra'a ki kaladraidraya tara mobaliyowa ko.
mawgawnga, si vaivaivaynga, lrawnga kai balrilawlaw.
mathariri kai vaiyana talikai ki mosowa?
wa odale kwasa, yasadranga kaiyasa.
na'akisalro mosowa.
eene, ni kaivai swa'e.
ai toma neso lrwasa?
yakai daane ko Lavaoso?
eene, mabarengere ko mosawa. niyama takalaelang.
twakainena, ongola kai 'wcia.
eene, sinsi, wa iloko nai ina sarokorokodro.
eene, nawa wacilay.
dadavaca ko kela.
kai adedethenga ka ci'yng yakai ino?
'waocogo so loza? ai ki'elaelra ko mosowa idra sindrwadroma sa mawlay ki soTaromak ka NgodraDrekai.
momaoma ko loza, kadrowa ko ikai daane.
wathingala ko sinTaromaka si So'ariva.
ai langai zako ti'aw, walangalangai nomi?
ai langai so sa thino?
ai langai zako drosa ka dalilri ka abora.
ini, kaivai ka ma'adolonga.
kaivai ka akisalro so nakowa 'aswlala ka 'acase, naw swali mosowa
ai sawlri so nakowa lroiga idra 'acase?
ini, kaivai langai ki tinali.
ai yowa so ino?
watomatomane nomi?
tara arakai yako tokolro 'ana sa golagolray,yakai loikai arakai yako kwang si iloko ina taw'ong mwa walro'o.
konako ka agi ki Heege, ko naganeli siya Mow'ing.
ko agili ka ababay siya Hailro.
ta'iya kolini ka cekecekele?
talima kolini ka cekecekele.
lo cayli kalakecelra ai kakecelre akalringaw?
manema ka tokodraliso?
'aswalalaa, nakelanga sila'e mosowa lwasa.
ilata mwa malimali.
maladalrowako mobaliyo.
ai davace mwa malrikasaw.
Lavaoso, wakela ko sila'e mosowa, ilata mwa kivaevang.
naw malra ki acilay 'aongolo mosowa.
kwanea 'angikalra makalrana ka yakai.
'angiyakalranga kai kaneli, nako makakanenga.
makalra ka atatimalaw kai omaoma amiya ko tinali.
ai molregelregeta kai vaiyana?
ai tomaneta mocacane?
ini, ai mwata ceele salabisi.
ango manema mwa kiyokai ko 'Alri?
angokai so ki ci'yng mwa twakesi?
ini, angokai yako ki baase mwa twakesi.
aiyowako 'olidraw mwswa.
na kaleketako roko'ing? asanga nawako athoro ki 'acase.
lo miya iniya na sasingi katha.
maelanenga so anialralrainginga kielaela ko moswa.
ai lrangazako sa ki'ingi.
yakaiyana kwadra maela ka kolraw?
thaino kai borasi?
miyako kadro iloko, yaki Soliyape kaivai.
ini, kaivai ka langai ko tinali kibay nakowa.
kodra sabelebelenga ki'ingi ki Kelesai mararamaw yasono.
eene, asanga naw sawlako kaivaiyana, marimorako kai iloko 'aiso.
eene, kathariri miniya, lobibilrili lai anako swalro'o.
eene, takarededenga lrwakoyli lobibilrili.
lobibilrili naw bolro ako mosowa dare'e soronom.
sinsi, mabithen gelra ko, lo makatokodrali ai cinciya ko.
kiangeange barangeini, kwani yakai lrange.
kwani ka tamaso? iyanga ka caylini?
iyanga ka cayli ki takaso ka sawalay?
madadavace nai sa lima ka cayli.
iywako tatomatomana sila'e ki sinsi.
amwaino ko Laikimi?
anisa kaw'ongo, aongolaili sa 'ociya sikatha, tamwa kadaana kasososo.
wadraw akela ki kalariyariga, abilrilinga aramoro!
niyama ceele! ki'ing talro'ono yakai thakathakai.
ibicilringi kwa, doroma psakoranga?
mra sidisidisi boele.
acini kini?
Ipolo kini. kini ka gilidri abéya ninema.
iké kɨkɨ Takao solosolote.
kecalrisia moso?
tɨradro ki mamimwa?
teresɨ moso ki mama si nina iké danɨ?
saleké kɨkɨ Teldreka mokoné.
ika tékadra da mo ko yiene?
cɨkɨcɨkɨle name ka iké Teldreka.
matɨlɨke blate?
aména odale nga, madilripepe daderane.
maimoro kɨkɨ ptérpa kierli.
emɨcɨ kɨkɨ sasa na kiere. vévanenga ka tatkere sɨ koene.
nova ma longolongé kini.
ikaidane, kokboborola swa ikénadepe?
nanga takane na kodamono.
margi, koene madɨ sakora margi.
margi momo sesa ka singsi nomɨcɨ ma mwa, moa tɨbɨcɨnga tomoma.
singsi, nokolodro makɨ sora.
kené iké madro na ico iké longlongé
nongo Vange ma kɨkɨ moa Langi.
kiodotana baso nokotharadra si lova gakko?
iké swa na samoro kosianga? kokboboro nia ma kɨkɨ pakdredreme ko yienela na Drokaizoko tiboboro.
tédra, yélanglangé kname na thɨvéke.
kené ka toro na ebeke na kiara. pkacolo makɨ swa bwi.
doro ma kɨkɨ késédeme swa péso?
aci ko pakedredre ma so kocnglela na silate mia mosobaka kwa.
kosianga ka sévélé makɨ swa.
kené ingpico ka pakésdama ni swa ki kanao?
posopalakwa mra kedro tokoko si kevani?
kɨnésɨsasingsi ka nobrobromamwa Makagolgolénga na telɨdrɨkane.
mɨraingpicosrogi.
memɨneni Arasɨkini?
iyo, Arasɨ kini.
tapidradamo na valɨvalɨke?
tarimanɨma na valɨvalɨke.
tapiniswa na takɨtaka?
marpavienɨ, ongla ngédro acɨlé.
driaanɨnga vienɨ ka tomanɨdra?
iyo, drianɨnga vienɨ nodalɨma.
odalɨ bɨlatɨ?
iyo, cavlinga kɨlakɨcɨra ka kɨtatlɨkɨma,ngédrava.sɨmamanɨ.
tatɨkeresɨ cnglɨ.
kpɨksétɨmɨswa
towa kodɨnge babangɨ.
énila olngisolakɨ tkopli.
omormornga kɨkɨ.
adrala nopɨtorimamakɨ.
noamayogi.
Arasɨkɨ osɨlapɨkɨ Ubaka.
médavlingaikoaniaso sikɨdrɨdrɨmɨkɨsoa.
inonoa! kani adokali ipsapwenanɨ na lɨpané, alakoenɨ!
sakoakɨokanɨ, ipikanɨngakwa.
éni, nooamamiti tongmasesa.
singsé noamamti drkerle longlongé?
tomanɨsomoatovɨna?
angkanɨsoabɨrɨ?
angrngɨlɨ mosomoagako?
iyo, angkékɨkaoté mwaTakao.
miso?
ipringo, aciko koboboroyaso?
éni, ikélɨdreke sɨdanɨ.
koksaparaswamiso.
apinipéso knéporathi?
gota, kola mwa kpoporodria.
kosiyanga ka nosɨvéré makɨ dria.
taibongo abɨrɨ mwa pɨvalɨvala papɨréta.
api tota koa, noama kɨkɨ bénzio.
no siake manga, adrala si lasa wa.
singsé, otrɨtrɨ oroli, no barvi ma kɨkɨ vévanɨnga.
éni, mama ka Drokaizoko, nina ka Pikisia.
pivlaka swa?
maocoro nga moso yo?
éni, maocoro nga kɨkɨ.
nomakɨla ma miti na mabablibli tési.
amara moso na iciban yo, makɨcɨngɨ moso!
takdrɨngéso!
iké danɨ kakorongo?
ikai, mobolɨtɨla, ngiyobonga ka losa siviri.
iké danɨ momo?
Ubakɨ yo, médavlinga ko icɨngɨlali swa, margi moso?
nonoro ka bonkanɨme kini, nipocongocongolo bonkanɨme ma kɨkɨ.
nolɨngé ma kɨkɨ nia kné saldro si plongo.
nanga cɨngcɨngla! iké alanglangranɨme na mamɨne si toropongo.
iyo, koposoprasoa bothobongo, toménia ka mlrémle na péso.
ama ka agi ki ama.
manemane ko aongane ki tama so ka betakane ki tina so?
ko tawane so kacalrisiane?
taerle so ki tomo so si kayngo so?
twalay so ino?
twaladha ko Akaw.
yakay ino ko cekele nomi?
tawcekaceka ko odale, ngiaboalenga ka vai, labalrilaolawnga.
matahririr toramoro, wavaivai kikay.
waodale koasane, kikay yasadranga.
waodaodale latadre, kainako wailoko ko lenay.
ini, lritomane so?
aw! mathariri lodreelane kikay lamadro ki angato.
pingiakalranga nako, mabocokonga nako.
pingikakalraa, madha kainiino
ala malimeemena.
omo, wakela nay lrikape mosoane.
ono, sinsi, makitoa ilokonga nay kay rarokorokodro.
tinoatomane so kela?
ngokayya ko ki base.
ka laso ngokay ki cieyon moa gako.
lrika vaeva ki toki si daroro Tayciw.
wathingale so ngolrilrikili?
mathariri, naw mokalavalava mosoane itavanane.
wathingale so ko taipiane ko vaga?
lri langadha ko ko vaeva ko kopo.
yakay, lri ngopia so langay?
tabaadhay li ko akotolro ki lomase.
akovaevanga kay tedrane.
lo paralobay li langay ko batoko.
kikay mabangate si lrima ka balrolane.
ala pakisalroa ili kwini lriilrikili so?
naw silrigo ko hongo loiya so kawriavanga ili.
lri sawlriako ko pasyso mosoane loigane?
paraloba ili malra ko tatokono si takaokaw li?
pia kay so taliino?
kikay takebe ka tokolro, sapoalraalrane ki ciici.
Ini, ka laso talragi ki agili.
Uno, ka aliso mialrika Ngobabocolo.
Naw kacolo amia, langola mado ko acilay.
Loiya miakaw kadroa vai. makalra ko emeeme, maadraw ka valrigi.
Loka taiabalribalrivane lrika ngitoatomane ko vai?
Loka tamlatadrane ta kivaavange lriodale?
Ka aliso lriodolri.
Uno, kirimoa modaane.
Uno, madalama ko toramoro.
Naw bolokoy si pakane mosoane.
Pingikalra kane, pakakalra ko todamay.
Makalra ko tolaolaongo lregelrege amia ko ina.
Sinisi, lri moata babiabila ki drakerale dreele ko manemane?
Ikayyanga kwini dredreele, madha katoatoase moadaidaili!
Ngoa lrilrikili ka Kalrimadraw moa kiwkay.
Ngoa kaoti so moa Takaw?
Ko soperemarekite adeethe nomianane?
Kaiadeethe, tinoa ngootobadhako moa caosange.
Matomane?
Yakay ko aongane li kainako lri itavanane. Lokakaiyaiyanga.
Uno, naw mokalavalava mosoane.
Kaimatoamen, lri kivavaa so ko manemane?
Yakay ko lapolapoli ko vaeva ko taopongo si vaeva ka adhaadhame, mialri lini ka wacekecekele li.
Lri langadhako ko edreedrekane ko alrimane.
Ko ereerece ko lacenge maposale ka balrolane.
Kadroa ko nakoane, kikay Pidhoanane.
Ko sasopisopilrane li anikaolraonga.
Kiasaalroana kay sasopisopilrane li.
Ala mathariri toramoro! pangiaesay kaykameane, soaeteane kay romoko ki kaange.
Saolria koini hongo.
Nakoane.
Aneanane kikay sasopisopilrane?
Kawvay sasopisopilrane li kisalroana.
Aropo saabaw.
Cangale saabaw, Laipana ko.
Sianeane ko nagane ki taka ka ababay?
Yakay so gako cekele kibolrobolro?
Kaykameane manemane ka Vai?
Nao poota amiako, lrimolricongako.
Iya, ani lokirimoa.
Mathariri, ngipapakilibaka.
Sinisi, macaeme ko lrolrongo ki Kaynoane, kiavaga kaykameane.
Siaaneane ko nagane so?
Ko kaka ka sawvalay taramangealenga si valro ko caili.
Ini, pasamali so dreele.
Lrimoako zimosi silape ki sinisi.
Yakay ko omo tavanane?
Kikay abaadhane nomiane ka pangodrale popingisiangana..
Maelanenga kay pasodalro so, lrimotavananengako.
Mathariri ikayta ino madradresenge?
Lrimobalrivako bolrobolro.
Kikay kabavane ala mathariri loongolane.
Paelrelrenga drosa ka iday si malrimale ka balrolane.
Naw pelaelanga ki talragili kela langay, lrimaka paikadoadoay so?
icelreba! kai kaohivahiva.
kisalroa inya thili so ko sasopisopilra.
pakisalroaili ko sasopisopilra ene?
ko naganeini sia Kecelre.
Manenge kwani, betaka ki ina.
kisace.
mathahihi ko saseveha talikai mosowa?
aimolatadrengana ko.
aiodale tahoadrao loasaa, ngolringava iloko ko lenai.
aiodale?
waodale koasaa, wacekanga.
myaki waodale, madehethenge kai kaelrea.
aikane so ko manema ki molringedele?
iniya ko, aibingkiva ko.
eene, ni ikai. swape
waswaswapa ko, malra miyaki Usao.
eene, nao alrana ko selredre.
aitomane so loasaa?
yakai dane, modana.
Camake, Moakadha ko, wakela ko silape mosowa.
ongola ikai ociya.
malimeme kai madro ki angato?
palrainga kwane si ongolo, kaomase so.
nyama sioga makanaelre, ngolringava iloko ko satwatoma.
mwa pwacilai.
eene, naoowana vehevehe.
wadadavaca ko kela.
ngwakai so ki manema kela?
wathingala ko ngotokotoko.
ko cailili tahamabangatenga si valro
kaiasaa mitiyakihagai ladolrowako kitobobolro mosawa, lamatikaiya, loamanema ko twalrisiya lo alopo?
kadrowa, kadrowa nai ka kyalangalangai ko sabiki.
totolronga ka eheheca, nao baainga mosowa demedeme.
nao langaiyana ko bebekela, anidalonga ki idai ka balrola.
tolrialrima ka idai nakowa ene?
miyalriya ko kai iloko ko paiso.
eene, ngimamalraa.
waodawdalenga, kadrowa ka wailoko ko lenai, pakisalrwaili ko lenai ene?
kainako wasaolringa mosowa kodhaa?
eene, nao kisalrwana.
palribolaili podringai pikai ki draosolo ene?
kaivai ka dalrane ki baboi, lamani ko olo ki baboi.
manema kai piyaiya so?
kai kanekane
yaki anea kaivai hongo?
tahamangealenga si lrima ko caili ini.
tahapiyanga ko caili ki agi ka saowalai?
agili.
taka kwani?
tapiya ko lataka?
kadrowa ko betakane li.
aingitoma ko vai lodhaa?
lo ataavaevahaneta idra vayvai aikakecelre, syaebelemado lo molatadra.
nao tadrosa mosowa ceele.
nao pakisalro mosowa.
eene, pakisalroaili ene?
eene, nyama modana.
kadrowa ko Moni, Moakadhako yakai ko aonga? nao pelaelanga lo motaowana ko Moni.
nyama! lredrekeli kaivai madro, kwanea palalava.
eene, madalama ko.
be! sangwalralreme si kalimeme.
makalra ko atatimalao lregelrege amiya ko ina.
ini, aiiloko mita molregelrege kao singsi.
ini, aimomawma ta kaiasaa.
aiceele ta ko takoaiavithi.
singsi, aiceele ta ko manema molregelrege?
yakai ko takoaiavithi ko ngyapapapalai nakaowai
ikaiya ikai ceele, kai mwadaydaili.
ngwamanema mogako ko Moni?
ngwakai so ki kaoti mogako?
eene, ngwakaiya ko ki kaoti moTakao.
aiongtinga ko ki didyosa, mapaswivaivamado.
adethe ki gako ko yobing?
yakai ko aongane li kaiasaa, pwigaigaa.
eene! aikatoma.
miyalriya ko kai iloko, yaki Moni kaivai.
lasi pakisalro so ki Usao?
ngyavelevele kwani lalikilikane so, asi ikai ko kaange ko kyakaili! lrwabwala bilibili.
sya anea ko naganeso?
lalakeso ki manemana ka Zoko?
ini, ko ama Ngodradrekai, ko ina paihange.
maolaingata kai macaceele, aso myaki wasowainga kaelrenge?
mabitolrongaso?
yakai ino ko Moni? aikikalromale ki laylai loasaa.
kyahagadhako ikay takicelaneli mosowa.
maelanenga ikay tapasodalroaneso, aidavacenganako.
nao ila mosowa lo makamolringedele lodhaa ene?
taikai hahobowa amani, tasikahingalai ko kacalrilrisiyana.
ene kelenga ki kalabecenga!
ini, aimakapitolo. wasalengemado ko becenge si toboongo, lathalre pakamamelre, lopoliyonga paowa ki dilrongo, la paowanga ko bae.
elrelre drosa ka kodrolo, ngikakamanili ahaalrima dwahepe, aitaha kaolaiso ahakai.
kwani kahingalai piya ka balrola?
singsi ipoingaw nyaso.
ibiciingi kake, doomyaso 'akwadraw 'apobaka?
si madramiinga. adri 'apobakabaka.
si malra na solatiso pobwale.
singsi, maymoo kake wameca na sadrisidrisi.
doomyaso pasodame nakoa na sadrisidrisi?
Manini acini ki tatavi mosoa?
'aini, acini ka Masegesege.
kini ka lalili, acini ka Dredrase.
ta'apiyamo na coaw ka thakada'ane?
nanini kini?
syalikaiso 'awkay?
'abwalenga na koli'i, maapa'a ka va'iyane.
balate ka nokaapa'a nyani?
amiyani na va'iyanini sesane?
wada'olo balate, iamece kake na kongokongo.
Kane mikake na gakoini na kidrali.
si pasopaa nakoa malra na swape.
'iyakay da'ane si moda'ana.
e'e, kopata'oimala.
'angiyadrava kwane si 'ongolo, i 'alawcocaw koso.
no sipiyaliyanga nyata si lasa'akela?
'angosangepae mikita mwa.
ibonga, davacenga mikita.
kini ka 'angociéing mwagako.
'angokawtié mikini mwa Takaw.
no'inoniso na ciéing 'awkay da'anili ka 'athaimini na koli'i?
waigo'o nyaso 'angotawngatingi?
nosi'a ka wamikake egeege, 'ikaiya kake da'ane.
si doo myali loing? namyaninyane no biilanenga ka kapadodoo mikita solate.
wataapyaninga na caviliso?
langay mikake 'angesea na kopo.
sesesane na thobongo ka drosa na iday.
nakay ka mavangate sika ima na payso.
'ayni, paelela ko kisodamiso koa na payso ka isaviviila koso koa.
savivii mikake mosoa no si'a.
ko si'a ka no swaviviilinga mosoa?
kikay 'ingpice ka pasodamini nyani mosoa ki Tanobake?
kikay 'ingpice ka kyasodame nyaso Tanobakane?
maabeabee kita sabalibalini mitiya ki lamama. sesane ka lakadraw na alraita bebee.
tyagi'a nakay sosolate.
tyagi'a nakay 'a'ava.
singsi, iyamece kake na solate.
kake ka titininyane ki 'Isai, kake ka 'Ipolo.
kaki nakoa 'abayane acini ka Momoni.
'aini, kini ka la'osaini ki gili nakoa sa'oalay.
ta'apiyani na valavalake da'animo?
piyani mosoa na gili sa'oalay si 'abayane?
swadrekai nyani kini?
wada'olo, iamece kake na kongokongo.
madalame nyaso na kalapapagane?
ikadalame kake na kalapapagane, kalapapagane ka madraw na sebee.
'aini, wathabethabela kake na takopili.
wamomoonga kake.
manini ko paythaysola?
no paadanono mikake 'abee.
kawngo, 'awkay kake cengele mosoa.
ko kathape na madro laso kane.
nadroway ka 'iyakay na apopangoo 'angepalapalay.
wa'engtingi kake na sangepae mwa ta'oanane.
'Igeane ka mani 'inonini no mwani gako?
'Igeane ka 'iyanono na kisya mwa gako.
mwaso Taito ka 'angokisya nyaso? 'angohikoki nyaso?
'angohikoki kake, 'angohikokimade ka maidai kimade na kisya.
mwaso kiwkay ka 'angobase nyaso? wa'engetingi nyaso na sangepae?
ma'adadyali, wadavadavace kimade lakela.
'amao nyaso nosi'a? ko 'awkay no viva'ane nga silape mosoa.
ikaagi'i na ta'acoavanili, soko ka isenekete, 'ayni.
no langay laa mekake na bawthotho, 'iyakay nyani?
maepenga bawthothiname.
langay mekake na maekekene taymane na kopingi.
'iyakay nyani na 'ielane na patase?
'iyakay namiya na mapoli si samelane.
'ayni, wa mekake lwangay na kopingi.
isavivi la koso nakoa sadrisidrisili.
iigo'o kake, ko wa kiboboo nyane.
ko pasodame la mosoa sadrisidrisili.
tamothoane ka syakay kimade na ta'ene pwalra tiko'ase ka syakay kimade na athii pwalra, myani nyane ka tyakadringay.
yakayni ko sa'alodro?
cengela, macongavanga koso, sa'alodro ka magaange.
isyakay la kake na nagipi, piilanenga ka paigo'o nikoso nakoa?
maagi'i sawkoa! madraw aitasesane, sya'etenga omoko.
'aokaynga ki singsi.
'api'isasadrangaami ('apita'iteayngaami), adralala lasowa.
e'e, pa'ingcega na bwatiso.
ki dremedremane ka 'iyakaydra?
manini aciso?
'aini, ki tatavi nakowa ka lrekay zoko, ki titini nakowa ka pakisa.
akake ka tangoco.paybolongo ko pivakakane.
amikoso na mamitenga?
dryane 'ongdokay ka va'iyane ka manini paythyanita?
tawmo, 'awkay kiname.
ki tawmo mwane ka i'ikay da'ane, 'iyakay tawmoma, 'ikaya da'ane 'owadra'adrao.
cengelili mosowa 'awkay ka mabeabe kake.
tacekecekelaniname ko ngapale hahana ka nopwangepangini ka magi'i. no pwangepangininga ka 'awkaya silape nakowa.
notatilegesanenga ka 'awkaya!
kake ko tyababava!.
e'e! ko pasopa mosowa polelebe.
e'e! tisesana nakowa bwa'ay, nobilane ka no'awkayla mikake lwangay.
amali alraceni 'a Hiyao.
madhalamelrao longolangoi, lo taivalrivalriyae, cekelaenai dha'ananae moa longolangoi.
'amalraine lani kikaava'i ovelre, 'api ooangiae 'oliliyo omiyalrao.
sinsinai la ta'aelriname 'osahiyo, gakonai 'a toalrai dha'ananae.
omiki ta 'odho'odho ta'avangae, iiki ta 'oa'oape vekenelre.
omoli 'aolai acengeledhiyae, mani pakaniyae siikoa, pa'ongoliyae 'ociya.
'okolodholrao 'olra'a, 'atoloholrao kioa cengele 'olra'a.
talapolapoe ta odhiodhipi omiki zoo, rihi, lrikolao, 'onaina ocengelenakali ti'a 'ina ta odhiodhipi, mene ocengelengalrao akosaeniyae mapala'a 'iidheme mahavehavehe.
amali 'adhini dha'aneni taka'adhidhalie omiki ta katoaalrainga talapolapoe 'olrao, 'anoaelrenai 'anosakale moa talapolapoe 'olrao.
la laopange mani iya 'ina tomelre'engalrao, dhoolrongakai ka 'oalralra.
ta ivila'a laopange iya 'ina, longalra ka'angeli, ka'angeli 'a matoalrai la kamelree'e.
vilrilaenga olangainai tahokoko laangainai ka'ange, 'oilringanai oha'a paso'ete cokoi 'adhamai.
mani alraalraalranai palrapalra la la'ivi'ivokonai, 'iniyaelrenai kone ta tohamoho madhao ko'ovo.
mani 'ipasolriya elreelreedha oisengce, la cekelaenai miidhe 'ina, oameecekali.
amali malrihili to'akelrecae tokoho, amali omiya 'ina, 'ina 'a 'atokoho tikohai, amo pa'iniyacehaemita cengele alopae dhakaseni, lo tokohomao opikimao 'oloni alopae.
aovalriyonganai mani apa'avinai alranai alopae voa'i ocao povocongo.
osilalalranai takaarodhange lo lomoamolailidha, la kalrihilinai 'ako'Oponohae.
kai vaiyana mo tatakesikesiyako ki 'ito ka toki ki miyalrealre.
madalamako langoy,lo taisadrasadraza maelrelre nai ka cekecekele mwa langolangoy.
talima nai ka cekecekele.
kai vaiya maelrelre ko ki tinali mwa kivaevang.
la ki'elaelako ki tinali, asi madirerele kai sobelebeleng?
kai tatakesikesiyanai kadro madraw, kadrowa ka takakalra ka takesikesi, mathingathingale nai makanaelre.
mawlainga kanai maceceele ki tomoli, mabarengerako ki tomoli.
amanisa, taisadrasadraza ki kaladraidraza, konako si takali ka sawalay mwbaliyowa cekeleli kielraelra lramarodrang, anatoma si alrecega yataka cekele kakozaneta.
eene odrava lo kadrowa makathingale kidremedreme nai, la ni arakaiya nai ki soci rako'ing, lai kalalekete nai kilalra twadriyadringai.
sa wathingale arokakalra, lo kidremedremeli sw Taromakako ka nikalrivala, miya ka anikamiya.
lo miniya ka makocingalre aramoro kidremedreme ki kaingoli, si kielraelra tawki kalekete ma'adolro kobekela.
maolai nai kiya lalavalava si madralemedremenga.
yakai yako tangea ka tabereli sya Kecelre, tara karimoro iloko ini lamanema.
lo kibolobolo nai, kwani wakisalro latabere idra cingpi, samosakisakidra si ciywming.
lo azana, mwlalakese ko Kecelre asabale kelanga baolo, na sawli lamanema idra wakisalro ini ki latabere.
'ayy amoliyaili laiya ko Kecelre ki latabere, wathingalenganako laiya si loiganenga ai angiyailokako,si kiyaseaseng ki latabere owakaene akisalro iniya lamanema.
sa lrolainganako, ko tamali si agiini wadavace lo amaong, wailoko dra labo bakalre si kwang.
amanisa angidrakale ako, twsatamiya a'otalicobong lrabwale.
kwani sa 'odringadringi calraviya, twalai calravaya mocili mwdaedae.
Ni ne ma aracɨ dra ka Momoni.
Madalamɨ kɨ merariko na booa lɨsé, nodoro ma kɨneme teresɨ thɨné si longolongé.
Kɨkɨ si mama, nina, kaka sovlé, kaka abéya teresɨ kɨ namɨ.
Siviri neme daderanɨ, patoloro kɨ cacɨngalɨ peké kɨdredreme li msobaka.
Iko valɨvalɨke nga iké beladɨ, isarɨbo, mililivi babangɨ, si modradrɨke.
Madro arani bɨrathi kakorongo, até si rakio la péng kwa, ngɨmca psiviri mia.
Kogia minɨmenga, cɨnglɨ nɨme otoby ka kioba dria, takorongé ngobaso gia.
Moili solte daikakosé nga, la kboboro poké sesa na kɨcarisia solate, rigo ko Taioan kɨcarisia makacoko nga na margi bonka.
Rigo mdɨnga ngédro ka, la rigo madɨ Drekai coko ico mia, sakwa angola, odoro madɨ pkilovo.
Sesa ngiobo gili sovlé nokɨla ma aɨbɨrɨ nga.
La lɨngé nga namɨ pngodrɨle si menedɨ.
La ribatɨ namɨ tlanngɨra botolo, laopan soposobaka "nolɨngara so? toroka ka tradro si lakocoro, sesa ka toro ɨdé."
Iké kwa sesa na dokiosé aracɨ dra ka Sisipo, maimimoro ɨngmcɨ na sakiké.
Brinɨnga ka rɨsama aonɨ boi dria ksédemɨ nga.
Iké sesa na viéne, angorobwa namɨ brɨlɨlé mwa bɨlatɨ.
Dadɨranɨ dria, Sisipo lapioa béncio, makasi maimoro ɨngmcɨ na sasidrisidrisi solatɨ.
La kbébé dokiosé sidrisidrisi na solatɨ, makasi rɨsama biri dria msobaka, imecɨ kɨ mia nia.
Tésa opongo kɨkɨ mama na, ksapara makɨ mama na mwa olopo mia.
madelame ico tlanglanga ni kakorongo tɨngavlo si mongo ka madro olngé ico. lakadro ico mokné mélva tékanani.
lokakaiya mwagakwako lokakaiya kiabolrwako ko kacalrilrisyanane ko vaga. lri kawrivako pakilalra ki ina
konako si kaka ka sawvalay taramadalame nay senay.
lalakako ki Ngodradrekay.
Ko ina laiyakay, laolri kela ko valrigi.
kadrwa ko ememe kaymaongo ngiabwale ka tariao.
kai swaadraw ko gakonay kai tapangale ko banodho la mathingathingalenay makanaelre.
koiya mwa cekelako lrikape ki omo.
lamialri madalamako kwi lredreke ki omo kwi oca, maiyalri kalimeme lo ongolane
wamalra ngokalra ko kayngo ko orasi tai kocai bai nakwane iloka potavanane laiya nakoane
saka lavavalakako kainako wathingale pangokay ki kakwakodhane ki kacalrisiane, kay takakacalrisyaneli yakay ko takalromalaneli.
lalangainay ko pangodrale si momo.
kwi kayngo makocingalrenga laiya, lakivaga ki lawpang todwadwadha.
wadaolonay ki retesanenay lakarededelenay kisopilri kay kwabo.
ai yakay ko malisi ko kakodhaneini, kiasalro lakai saolriolri.
Ka laso amiyakaynayyane mabolroto ka talrogolrogane ki daane.
Saka2022kacayli, kay siho pakaygi ko kacalrilrisyanan ki nibongosiw ko nagane.
Koiya twapalrako ki kayngo momacisiobay, lailoko ko ngilralredrekeini ko lacenge, ko kacalrilrisyanane si bai nayyane.
ko nagane li ki sya Moakai.
ko nagane ki ama sya Legeai.
ko nagane ki ina sya Alaelrepe.
lai obalryonga nai.
kyaposaowa ko liniya, si nao kelanga lobibilrili mya liniya.
twalai nai Taihoko ngokai ki kisa moTaito.
adethe tisaba ko daane ki agi ki ama, padalro nai sikela.
sa amaongo, mahedele nai momaci kwane ko aga.
lakoni, ikai taibalribalriva ki kaladrangedranga, konako si kake la mocekele nai kitobobolro ki tahodrawdrange, api thingale ko kakoakodhane nai ka Ngodradrekai.
ladawdaolo nai ki lahetesa talrailragi, ko wakela kalringolo kisopilri ikaivai makaelaelaela ka kwaobo.
yakai ko sapasyasilange li ko sya Usao, wasavidhi kahimoho iloko ko lamanemane ini.
ko sapasyasilange lapelaela iniya, amanisa kaiso ngiyaililoko, lo pakisalro mosowa ko lamanema, lakai so saolryolri!
la pakisopilri ki kinaowacekela ko pana li.
sa topodringadringai ki cavalriya, twalai cavalriya mocilri.
konako si agi ki ama yakainai daane kalaelaelange, peaelaela nakowa ko makalra ko maolai.
amiyako ikai, lo modringainga ko drapaleini, aikelananako liniyana kivaevange.
loceelako ki kaingo ko hangehanganeini kay pathahwakai ki taleke ki kacalrisiya, ngyadradrahanako si ikai ko lrigo.
kaka si kake ka madalame kiname the nay.
swadrekay kake ka valavalake.
sesane ka 'angese kake ki titina 'abebebee.
viva'anenga ka tahelengane ka wabaythi matileange.
titina ka 'apobaka, kadromane ka no sebee ami.
'abeeli dadaane ka wasokobo kake tabelengane.
gakoili ka 'iyakay da'aniname cigi'ane, pava'iyane kake dwavadavace mwa gako, si dwavadavace sivii.
sana 'avalavalake ka 'iyaobo 'ikay 'ongdozio, ta'aese 'angi na malri, ta'aese 'avavane.
'iyakikaynga kiname ipacengecengele, kyadredreme kake nyane.
doko'ini ki tawmo ko si-kwa ka malimeme sawkoa, maagi'i ko kwanimade.
viva'ane ka takadrosa kiname ki takawngo do'o na kidrali.
takawngo ka tyakanekane maagi'i na kidrali, 'iyakay na ka'ange 'iyakay na tawkoko 'iyakay na tangetange, la 'iyakay laana tawlolo.
amwa kake nyane posao, 'awkay lami kake cengele mwane.
bilanenga ka no 'angese mikiname tatava si titina 'awkay.
la dingva ki gili pa'abee, betai ka i'isasadra, sakasokobanenga ka doo mikake 'abee mya.
'iyakay 'asaseane na soi'anili acini ka 'Aase, 'ataleese maimoo wamece na ma'akoanga.
'ataleese kake makavalay tatavane, ko 'angeese tatavane mwa walopomya.
ko solatiname ka, 'angiese kake ko sito cengele na solate.
kwamili iya na mwasakaesa ka, makasi mabeabe kake, nikwani ka paepengenga kake ma'akawmaomale.
la'apobaka nakwa, nikwani nosyakaimade na wacyokokwane acita ka iyow 'angicege koyanimade 'apobaka ko acita, kinadro nokwakwaidra ka "le singseng," nomyani ka nikwani i'abowale madraw na sa'angingi.
mamangele la kadho'a
mamapo'ale la katolro
madho'a idhai
omoko
sakadha'ane
pa'apalange
taka
takolra ocao
haka ocao
veke
kapalre
kaahaha
lrokolrokoco
'olro
ooma
livase
maava'inga
moa cengele
hoolongae
movongovongo
hemeheme
po- (kocibilre, pingki)
sivate
topiyo
manavenave
lrivo'a
po'ivo
-iya'e
ma'osale si tolro
kodrolo
bekela
amani ino
alalobay
adreme
nirobowa lrenege
walradre
vetay
taene
kaki 'inga
valray
tawiyo
athang
athingathingale
twa'oy
moca'ebe
mobiya
wangeange; macaeme
mwangatradre
cili
kadro kiyatoma
kadro.. mikai
mposle kdrosa
mposle ktolro
Pingpozoko
kangtokozing
krara
tngarva
sakora
kredrɨnge
snagɨpia
skavkavcia / tlethɨ
csakordra
pelɨla
maproprola
alrithi
topi
pidɨka
pasovri
malémɨcɨ
sotiti
ocoboro
mosovkalɨ rɨna
ikokotho
malɨmɨmɨcɨ
sidrɨkarɨ / sélobo
aposisi
kisiri skabranɨ
mabarɨ mingilingili
tawane ki lalake
toko
lobalobay
lrava
toboro
toya
thalritale
kopakavale
saicengecenge
yataylebe ki...
twaomaoma
lridingi ki sawvalay
lridingi ki ababay
lrekelreke
bwala
kiadredresenge
lokwane
wagacegace
tharoatakange
wababoraw
wagemegeme
talroabalre
wagacivalre
therepe
karimora
wabolro
waaga
swaacenge
marameca
sangwaange
mangacace
yakay
twarakete
kake ka saowalai
paihange
beheke
kocai
sahokasiki
balebale
cepeaha
syadongodongo
dwavaca
amalra
drepete
kyapadradresenge
walripethele
palrovage
ngyabicake
aikatoma
mangesale sika eneme
gili'abayane
maaodrange
thabathabae / bawbaw
tamothoane
ava'a
kaydrange
tanagipane
waalibi aogane
ta'ene
wathe'ee
balacini na sa'oalalay
pa'abebee
'iga/paibate
wadresenge
pene'a apedre
mwababange
pwaomoko
tyapoi
watabee
madapotho
wasyasipi
masitikadringay
iigo'o
