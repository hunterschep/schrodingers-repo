Mastaan Daho mas Dastal mataliskang cisdadaan.
Bonon mais ana niang liskad Kamisama hai, ana maldaokang makakavas.
Inisian saikin Kinalaongancia taos-ovazon.
Salizan hai, masitohas mas Valis to noom to painsanan.
Motmotanin a abaav a lodondaingaza.
Adasavang a inaak ovaazan kosian pasnanavaan.
Inaam ahohazam hai, aminonin mapistaba.
Inaak a aikitmataon hai, namin-oni mas masnanava.
Malbonto aipcin a kazav.
Nii a saikin pisvangdo mas akia.
Ubohan hai, alibaan mas cinacia masabah.
maza obohan hai, alibaon mas cinacia masabah.
Alishotavang a ovaaz to ima-a.
Alsivitav a ovaaza.
Uvaaz to sin-odadaan hai, alsivitan mas cina.
Altalaanko a inaak ovaaz sia pasnanavaan mais sanavanin.
Sadoanko a aloaza to macisbai.
Alosbotanko a babo-a mapapakaon.
Alosboton a onhomaon saokanahtong.
Anak-anak to iskozakoza hai, asa to alosboton.
Aminonko a haisinga maon.
Na'anatonko a baino siin cici, na'ispakaon mas ovaazcia.
anatopa to kinkikinozin mais mapasinap hai, kana'oang macinpono.
Anbailoloon a sosoaza mas kokoavcia antaban.
Anbailoloon a malospingaza mas mindodoazcia kolomah.
Andaav a tavasio-a mas acipolcia.
Andidiipin aopa isoo pinilomaha?
Andidiipaonangko sian masa modaanin a isaitan tama.
Maaz a andidiipaonso laopako-an? Ado mabananaz, ado malospingaz?
Andingalan inaak lomah mas TamaCiang to lomah.
Siza pingaz hai, asa anliklis.
Anngaosin saikin madas nanavo.
Na-anpaska kata mas sinsosoaz masaiv TamaDihanin.
Antanbaah hai, ito CinaIbo to lomah.
Isia antankinoz lodoncia hai, aiza dalah topaon to "maslingan."
maza sinhaili hai, asa to asahon aat, namanoshit mais iskolot.
Aiza tasa asangvano sia lokistan.
Mintainalo to ovaaz hai, atokalakinon sado.
Maza ovaaz hai, aonbiskav mas iakaangcia.
Aondadazaa amin a tambongoana.
Maza balokana hai, aonhalhalon mas ovaazcia aat, panpolpolin.
Aonvai-av a isaicia ima-a.
Aoslodonko pangkaka-an.
Aosvaivai-av a ito kiningnaan to ovaaza.
Baason a saikin mais tonbaso.
Aiza pishos'ol sian baavcia.
Ado aiza isia babalivancia cilas isbabaliv?
Maza hahanop to bananaz hai, mamanano to mahatba.
dangianik to ima to bangkal.
Sopah a cikas aat, asa mavilis mas bangta mais masabah.
Madahpa a inaak bantas aopa cinisdadaan masa takna.
Mais to-i-iain a bilva hai, nahodananin.
Honong to bio hai, matahdongdaingaz.
Mais onolan hai, bizakbizakon a dalahan.
Boholav a haisinga nataimohosonko.
Sopah bonbon sia Tai-oancin.
Bosol hai, ispapanah mas cici.
Mais maon mas matah to tai hai, masonga a bothol.
Mopolpolin a cidanoman.
Cinhaalon takna inaak baak.
Mais sansiahoon mas vali hai, cincisociso a sinsado.
Maza asangdaingaz to singhal hai, maszang mas kiim to cindimaldimal.
Mais cindolo a koskos hai, asa to halcison.
Kislaosan naak ima hai, cinhatoas a kaong.
Cipciah a bilva hai, cinmak-av a obohan.
Kaopa cingmot to cinnoom hai, minkailas saikin.
Niiang a takbo cinpakas.
Cinsaok a saia to madahpa a cian.
Uvaaz mais nii to ta-a-aza mas halinga hai, cinsobnoh a tamacina.
Cisbakin a odongko.
Maza nii to opanahan to bonon hai, topaon to "cisbangaz."
Cisdaan a palangan mas otan anis paaz.
Cisdoavang a inaak pail-ahoana mas babodaingaz.
Cisdoan amin a sinpalhalcis mas sakot.
Ima hai, cisdoli amin mais monhohoma.
Cishosbo sa-ia mama mas ozoh.
Isa isoo dadangian?
Dadaokav mahaivhaiv a miloko-a.
Mais valianin hai, is'okin a damoh.
Manaoaz sadoan a itodandancia lipoaha.
Danohav a bangkala.
Isabis isoo a bangkala nadanohan ii?
Maza ivahlascin to danom hai, masaningsing.
Mahansiap kaso macindon mas davaz ha?
Doandoan a kaso sadoan.
Sopah a dolpin mamaon mas madoh.
kalaton a saia mas hacibing aat masongadaingaz
Mais nii to tal'i'isoh hai, nasopahan mas hadi.
Maza hadong hai, nii to mahto kanak'anak min'oka
Mako-onia mas hahalciptan mahalcip mas kitdacia.
Sopahan sa-ia soi, haika makotom.
Masa laining'avanin hai, kaopa mas haipiscia mahto mindangaz mas Bonon siza mas sapoz.
Mamaonang a naia mas haising.
Haizongzongav amin a paklisa.
Nahalilionko tangtangcipolan.
Halmotan a kata laopako mas motmot.
Haltomav a minataz to naonga.
Mahaitlasdaingaz a itohalomcia kalkal.
maza pahahanalanko hai, itoAping to hahanalan.
Uvaaz hai, kinkikinoz kandadapan mas ito cina to haningo.
mais minhamisanin hai, tonhabinin a hanosing.
Hodanan a ibaava.
Mais hanop hai, aiza inaak isaincia dadangiana hohomolan.
Maza tondaingaza hai, homolanko mas vanis.
Hoshosonko a maisidi to tohnaza.
Maza madoh hai, na-ihaipoan mas ovavaaztan.
Iiponko a sapozan.
Iksobon sa-ia mas koangbonon.
Madahpa a inaak ikson.
Maaz a iktoosonso a maon ii?
Sokodanin a ilav.
Maazbis iliskinon so ii?
Ado ilomahtan isoo cina?
Ilomahcia sa-ia macindon mas sivazon.
Inaitan aso hai, kakalat mas bonon.
Mais mapataz kaso mas bonon hai, na-inbaason amin kaso mapataz.
Inbaonko a cici-an.
Indangazankoas mapas-ah mas oloscia
Indanomonko a sanglavan.
Indanomon mas cinacia iskaana ma-anat.
Habasang to Bonn hai, sopah a inihdian.
Inmantokonko sado hai, nii to maopacia.
Masa taonasianin sia insomaan mas vali hai, nii to mahto mo-aisko aat, siza mas asik madodong.
Isdalavdavin a dihanina.
Isdalavdavan a na-ia sia lodon.
Isia tastoTai-oancin takisilazan to sidoh hai, kaopa mas Bonon si-alan katsia isdaza to lodon.
Maza TamaDaho hai, ishansaipan to bonon.
Maza kalav hai, cisha ishanoaz.
masonga bongo mais dangian mas iskil.
Maaz na-iskolot mas lokis?
Islabainan saikin sia daan.
Asa sanglav soolan mas danom mais laopang sinsoaz, aopa na-islaizo.
Aizaso islilibat?
Dongzavin pinilomaha haongon topa to: "Ai, totoza to mihdi, okaan mas islonghoan."
Amos makamiing sa-ia masobnoh aat, maisnahanvang isnanasto siza mas bato to nalabato.
Adii a hanvang ispasaskos sia lokis.
Sain to patasan hai, nasizaan mas ispasiking.
Isa patosa na-ispistabako mas cinghoicia?
Ispotonko a padadanava.
Ispotonin a davosa mas Aping.
Lokis mais namintalabalin hai, sopahan mas ispool.
Ispoolin a lokis, aopa namintalabalin.
Istaboil saicia a mali-a.
Masmoav taisvalion to bonon hai, nao to istahdong a dahis.
Istosisia saicia a inaak minoliva to sinkozakoza.
Mako-oni saikin istotosol matosol cici.
Maza madohan hai, isolonko mapadangi mas nohos.
mahto ha-iapon to aizaandidiip mais ti'ia a ithoo.
Mais minoliva to bonon, anatopa to kanano palinanoto hai, itko-angon amin.
Kaa to katmang maon mas iohontan.
Mais minhamisanin hai, nakaboholin.
Kahaitason sa-ia to ovaaz, aopa matoshng.
Kahaitbason mas cinacia a ailtangosan to binanao-az to ovaaz.
Kahanimolmolon sa-ia mas isaicia to tamacina, aopa nii to ta-aza.
Kahohozas kaimin.
Isaicia dahis to kaidohlasan hai, maszang madahpa.
Kaimin to isnanavaan hai, aiza to masipaton.
Inaak kainaskalan hai, manatpo-in.
Inaak kainastoancin sin-ihomis hai, mastaan mas manaskal.
Mako-oni sa-ia mas io, mapitamal mas holbo to kaitahdongan.
Maza sidi hai, kosia kalapatan tonhabin.
Sado dao dalah hai, kalodonlodonin.
Isian na-ia mas kalodonlodon to homa monghoma.
Laopako kalolomah to sinalomahon hai, masialang.
Bonon to maindodoaz hai, mastan mas min-oni kalolomah.
Kalosav a bangkala.
Aloaz hai, makostob mas madoh maon, okin kamadohon.
Kamanano sa-ia kantondah zako.
Maza makoang to kopo hai, ma-aipi a kanadaan siktas.
Isaicia kancihin to ima hai, matotaimang.
Kanmahmot na-ia kosia lodon hanop.
Mahahai-io hai, mazima kanmahmot tanhai-io.
Sopah a bonon kantannata
Saviah hai, kapanoon modadaan.
Asa to madas kappa, binis hodanan minaonin.
Valihana mais kapoah hai, masi-aopa vali.
Daho-a masaihoo kasapalan.
pasampanah hai, asa to katdikos mas bosol.
Misholong a katkat!
Totoza na-ia to pakadaidaz to katotoszang.
Kaokvilav a ovaaza to minsomaa.
Kaoman aipcin sinsoaz mas tama to cipol.
Nakidaz a cinosdosaan, pahkai istakonav a tasa.
Sima kilavian mas ovaazcia?
Kilimon naicia minonpongav to ovaaz.
Nakinsa lipong mas isaicia to lai'lai.
Isaicia kippo hai, pinonglotcin.
Kaa to tangis, aopa naminsoma kisaco.
Kislaopaan naicia a misnanol to hanvang.
Dangian a Bonon mas kiodo to is-onhoma.
Istos-aan sa-ia sia koba kozakoza.
Kokolkol sa-ia mais kahozas.
Nakolibos saikin kilim mas io-ismoot.
maza bonon mais tallotbo'in hai, on'apavan mas komis
Konkocositaan sa-ia.
Konkocositaan a ovaaza.
maza bananaz mais talmaindoin hai, masial mais antala konling sian hanping.
Talpataz tama hai, nii to mahto koskon mas tastolomah maon.
Kostobon a sanglav mas ivotaz.
Maaz nakozkozaonso aip?
Linabhav sa-ia sia kalapatancia.
Ladadoan andii ovaaz to tanghai-io lapat.
Ladanoman a daisih.
Lahboz a ovaaz sia kison.
La-ovaivanin laopako lai'laihosdol mas lai'laizingki.
Anatopa laininataz to nii to osadoan hai, mahto kosbabai madamo ivotaz maon.
Lanadaan na-ia mas lahsimoav.
Mais mazaipohin a izok hai, kan-anak mohalhal lananasto.
Langaci mahtoang mihomis.
Inaak lomah hai, aizaan langha.
Mais lapaspasan to bonon hai, mindado lotbo.
Cinon-ap-ap kaimin sia laponalan to vanglaz kosia pasnanavaan.
Maza vanisa hai, laitabanan mas Biongcia takna.
Mais makosanavan malasong mas pais hai, nii to mahto listodol.
Mais onting hai, asa to mananolo, kaa to listodol.
Lobonav a bonbona.
Lobonavang a halopaza.
Linodahan to ovaaz hai, tatangis.
Nakosian a saikin lodon mal'aho mais kotonin.
Maza koosa hai, lohosan mas asocia.
Mabaintaz sa-ia kozakoza.
Makaskas a mabananaza.
Adii ovaaza hai, mabanban.
Mabaoszang a isaicia sinkahozas.
Mabis aiza bonona maopatana?
Mabiskav maon haising!
Mabokbok saikin mas lokis to napisdoon.
Kaa to katmang mabontos poah mas sihi.
Maciahav a isaicia mata.
Macihaal koisang mas ovaazcia.
Kaa to katmang macinais doma to bonon.
Mililiskin sa-ia to namacindon mas manao-az to habang.
Katopa sa-ia to siva-angan hai, kaaz macinpataz cisdadaan.
Macisho a dingki.
Namacislod saikin laopakadao.
Madailaz sa-ia mas binaliv to ahil.
Madaing a bato isia lodon.
Mais madalavdavin hai, to-i-ia a ngingi.
Habas bonon mais siza pingaz hai, kaaz madamo.
Kavavaa madanav.
Madaozong isaicia sinkozakoza.
Madolo ito ovaazcia holbo.
Mahaishais isnanavaan mas ito masnanava to paitasan.
Mahaltom sa-ia mas bato pin-oni homa to hais.
Inaak to malospingaz hai, mahanal zako.
Mahansiap saikin to kaso hai, mahasmav to bonon.
Namahatol na-ia aipcin madoh, aopa sopah pininangan.
Mahosbo a isaicia paloso.
Mais madia a sinimolan soi hai, mahosbo a is'aang to namakoa masohis.
Masa maibaas kaimin maisnasia Tompo hai, minkoang lai'lai'.
Maza Bonon hai, mazima maon mas maibabo.
Bonon to maikikingna hai, asa makaskas mapasnava malasBonon.
Mooz hai, mastaan talmindo to maindodoaz.
Maisnadahvian sa-ia kasaincin masnava to masnanava.
Masial sa-ia sadoan haito, makamiing makoangdaingaz.
Ushotav a tolkok makaomoshot.
Maikava saikin takna.
Aiza bahosaz makibailolo amin kosbai.
Sinado saikin tama habas makiskis ito hangvang to sapa, pin-onion tavok is-ama mas ovaaz.
makitmanano a naia to minsoma tan'ali to nalosan siin mis-av.
Makoa laopako ii, oka iskozakoza.
Maza masmoav makoniv to bonon hai, kasalahaiton.
Makotong sa-ia to bonon.
Kaa to malabhav mas bato sia kalapatancia.
Paisnasia sa-ia mamangan to is-ami-aminan malabot tamasaz.
Malansan ovaaza isiacia cina kosia pissanglavan.
Aiza pinainok malaskiim.
Malavi saikin tama hanop.
Saikin takna hai, malavi cina saisia Taihoko.
Maldailaz a paaz sia podanoman.
Dolpin mais pando sia baovan hai, maldadailaz
Isnanavaan mais maldadailaz hai, masial sadoan.
Malhaha-iap saikin mas imita to paidangian to hanian.
Asa to mapasnava to napikoon masial malkabonon.
Isaicia cina hai, malmanano liskaKamisama.
Mako-oni sa-ia dakos malosapoz.
Malotmoz a madoh sia patcilasancia.
Mamanano sa-ia mais hanop.
Sa-ia hai, mamantok to bonon, aopa nii to palasmoav.
Pinismamali takna, aat mamoho saikin.
Mamolmol saikin mas mamoho to bikni.
Isnanavaan hai, asa manaingkal ta-aza mas masnanava.
Manami a dihanin mais namintalabal.
Manasia inaak homa sia vahlascia.
Inaak lomah hai, mandingalan sia ito Laniaho to lomah.
Inaak a lomah hai, mantanangaos sia kiokaicia.
Mantandiip inaak lomaha.
Mantok isaicia sintopa.
Sinaipokin saikin manoomon to tolkok.
Moskon madadaingaz mapahahainan hai, manaskal.
Maipahanal saikin takna.
Mapakakoang hai, nii to masial to sin-ihomis.
Saikin hai, mapakatnol mas inaak to homa.
Asa amin to mapaliba mas anak-anak to ovaaz.
Makoang mais katmang mapaloh mas lokis.
Mapatos hai, masamo mais mosho.
Masamo mahahainan mapiaha to bonon.
Namapihondoh saikin mas inaak to sinlatoza.
Mapinsahto kata mas ma-otongcia.
Mapithos saikin mas siahicia.
Mapodanom saikin pinit-ia aopa siahci-in.
Masamoang kamo mapakaa.
Bonon habas hai, madoo isia masaonghoan minang madoh.
Maza isaicia mashanan hai, makois.
Masinap kaimin mas aotok, haito nii to listolon.
Masinghal asang mais labian.
Kaimin to tasto-asang hai, aiza masivaon to lomahbonon.
Maskaza asoa mas zako.
Maskazaa mas ovaazcia.
Mais monhoma hai, maskoav sa-ia mas doma to bonon.
Malhalcis sa-ia sia libos namastala sia vanis.
Madoo inaak pingaz masoaz poah.
Nakonata pahainan hai, asa to ngaosang masokod ilav.
Masozaas to dalah hai, nii to tal-ian mas ismoot lokis.
Matapol na-ia laopakadao tomato.
Bantalang hai, mastaan masai-io matavokol mas iskaan.
Mais pinanah aat nii to taipatazon hai kaaz, mathaidang.
Mais pislololai-in aso hai, nakaaz mathaidang sia daan.
IsCiang a pinatas hai, mathas sadoan.
Mamaos tamako to bonon mais modadaan hai, mathohosdol.
Matodoldol na-ia maon haising.
Masamo isia madadaingaz to tanangaos matonos.
Maokbaas a vali mais minaonin.
Kaa to maonbiskav mas ovaaz.
Maonsisila na-ia mas ha-ia-tan, aopa minkoang.
Sa-ia hai, mavaivai to bonon.
Mavasvas sa-ia cinpaazan to namin-oni taihi.
Mais inondosaan hai, mazaingo.
Mazkai asa kata Bonontoza to minmantok.
Mazmaaz takingadah sia danom?
Minahtong naak soi iskosia.
Maza Ibi hai, naminasia Ciang to lomah tantongo.
Minboszih a salitong mais mohalhal.
Mindadoin sa-ia, niin minanoal.
Mindangazang mas ovaazcia.
Mais napasavai kahozas hai, asa to minhalab.
Minhansiap amin a bonon malasBonon.
Minkacini saikin kasoi.
Minkavong a ngol-a to koos.
Minmazavmazav na-ia iskasisia Takao.
Niang a lo'lo minsial.
Laopako kata Bonontoza hai, minsopah to kaoman.
Mintava sa-ia aip to hanian.
Pinaklang to cici mais misdanghas hai, masial kaonon.
Baat to mishang madanghas.
Pinaklang to otan hai, misholong.
Moboszih a acipol mais bazoon.
Maza madaingaz mais mocingkol hai, ma-aipi a ima, bantas panbohas.
Doon mais maboto hai, ma-aipi moktas.
Pisohdong sa-ia to minoliva.
Molmolonko a isaicia vao.
Maholpih ito Bokoncia momodan.
Mahtoang a Bonon to sin-ihomis, kaopa painsanan momoslod.
Monaol a Savi sia patdanomancia.
Mongadah a bonon sia lodon to laak.
Moploh saicia bongo aat, matominataz.
Isia na-ia isingcia mosais malhaipo mas madahpa to tama.
Pat-iskaanan to ilav hai, moliklik aat, motaol a danom.
Mais motmotan hai, mananolo oncing mas lai'lai.
Motmoz a danom sia aol.
Mais ansikiton hai, ma-aipi mozongzong.
Mais maklangmaklangin hai, namintalabalin.
Sain hai, ito madoh to nangsa.
Sikamaazin a naitoanso aip to hanian?
Ma-asah navo aopa mahotongin.
Mais madahpa bongo hai, siza naza to lisav masobo mas bongo.
Madaing a isaicia ngotos.
Masaiv saikin acipol to nohos mas cina.
Nii to masaningsing to bonon hai, sopahan mas noka.
Pacinpasdo a tama mas ovaaz mapalodah.
Mais ka-oni manto hai, asa to ngaos pacisbak mas odongko.
Pacisdosaon a maitolkok to painaak mas paisoo.
Inaam asang habasang hai, sopahan mas pacishoan.
Sopah inaak soi sinpasangkon sia padadainposassoi.
padangiaspoah hai, sopahan mas manao-az to lipoah.
Laopako zikaang hai, cinsiva to padosa.
Montonoh to daan hai, pahaisan; nii to palahaib.
Inaak mata hai, pahaisan mas isaicia to ima.
Maza pahoho hai, madohlas.
Pahood saikin tais-aan davos.
Maibabo to bongo hai, pailis-oni mamangan saikin hanop.
Sa-ia hai, paiskatodiip saolaopako okin sadoan.
Inaak otobai hai, paisnasia Taito satoon ponsaicin.
Maza ovaazan hai, okaan to kaoman mas paisnavaan.
Pakaszobav a davosa.
Napakinsa saikin mas inaak to lai'lai onisin.
Mais hodanandaingaz hai, pakistaodohan a isaicia lomah.
Isaincin hai, inaiza habasang maidosa pasampanah to palandoan.
Manaloloa aat, naniin palaptoh.
Aloaz hai, palhalcisanko.
Moskon madadaingaz palihansiap mas imita Bonon to samo.
Mais palinanoto tama hai, kaa to ashat isaicia to halinga.
Palingsion a isnanavaan malasBonon.
Uvaaza hai, cis-oni isnastama to zaisang palkapataz.
Maka-isabis ito homatan a napanatpoan ii?
Ismoot mais om-om hai, pandamohan.
Pandiavang a cici-an.
Mais mamohoin a bantas modadaan hai, pandoo aat, islongho.
Iskalonav sa-ia pasangkon mas sinpavali to cipol, aopa nahodanan.
Pasapalav a aso-a.
Pasavai a isnanavaan malasBonon.
Isia Taito oka paisimazavan to dangian.
Pasisiklong a bonon kobaavcia min-amo palopaiv.
Paskilkilon a dalahan mas onoldaingaz.
Isa isoo pasnanavaan?
Inaak pasnanavaan hai, isia Taihoko.
Kosia pasnanavan/pasnanavaan to daan hai, sopahan mas tadangkadang.
Mais na-isnavaan hai, asa to masaiv mas pasnava to soi.
Patasbanonang imita ana-iskozakoza, aopa talpatazang kata laopako.
Maza mo-avaz to vanis hai, patazon mas Biong.
Maza sininkosia to iskakaon mais sininavin hai, dainposon sia patbalokanan.
Hao-an hai, pisainoncin patodoldol.
Sain to iskozakoza hai, paonangcia.
Paonangcia aat, nakahnaan maisin.
Sain to naong hai, asa to pihomison mapa-io
Pihondohav a isoo lomah mais kalomah.
Pinanasokavang a halidanga.
Imita is-aang hai, pinangan mas daidaz.
Cingmot, pinkailas saikin mas inaak ovaaz cinnoom to toki.
Napinsahto saikin mas nii to ta-aza to ovaaz.
Isaicia halinga hai, pinsial inaak to is-aang.
Asa ma-ailta inilit to pishoton.
Pisialav isoo lotbo.
Maldaok a andii ovaaz pisngongosol.
Vailvalanin to ismoot mais mahalivin hai, pistabaon mintaihi.
Maza lomahan hai, pisvavangdoanta mas maimadadaingaz.
Pitmozav a palangan kankan mas paaz.
Pizaipohav a tai.
Ponastoon a inama ovaazan sian nasto.
Ponpiinas to isnavaan? A: Naponsipaatonin laopako.
Minpoohin to tolkok hai, posokazan.
maza posotan hai, iscicindon mas habang.
Sadoo na-ia zako to listodol.
Sahdilav a ilava.
Malahtangia hai, masmoav to sahosboon mas Bonon.
Saidiip a saia pasavai kahozas.
Niin patasanan saknoanko sado.
Aiza sinaipok to ovaaz mapisia mas madaingaz salimbaas saipok.
Masial a salitong pin-onion voos hood.
Paliskadaan to sinkozakoza hai, samangmangan mas bonon sado.
Mais modadaan sia daan hai, asa to samantok sado mas naminsoma to lai'lai.
Maza sinsosoaz mais masial, makoang hai, sanasia mas taimilomah to hasmav mas kasa.
Sopah a sanglavhodo sia homa.
Maza sangliza hai, napinsonga mas lotbo.
Masa isnavanang kaimin hai, sapising mas inaam to masnanava.
Maza sasahdilan hai, issokod mas ilavtan.
Isvalion sa-ia kozakoza, aat motaol a sasdo.
Saodahvi isaicia sintaodol bongan.
Ciang mas Talom hai, mapakiton; aipincin hai, Ciang savai mas Talom.
Sa-ia hai, asa savai to bonon.
Siahto na-ia mas maibabo to takingadah.
Asa kato to malmanano min-oni sialbonon.
Sa-ia hai, sibinsahonin mapin-oni mas inaam kiokai to ciolo.
Andii naak ngol-a-an, nanii-ik sidahda inaak to baningtan.
Masa makolot mas sanglav hai, sindamos mas ima.
Taonasainin sia kamadoh to hanian, bonon hai, mapatotopa to, "Sikamaaz isoo kaimadohan?"
Cis-oni mapising haongonon, Savi hai, tonghabin sia sikvin.
Silaloan sa-ia mas zako.
Ishaitav silolo mas lokis.
Silolo saikin mas lai'lai.
Simangonin saikin aopa maklang.
Tahai hai, mazima silili mas tohasnanaz masabah to singongoh.
Ito tama sinhoton hai, mahondoh.
Mahtoang Kamisama to sinkadaidaz maloskon ma-ita.
Isima ikboo-an to sinpasihaltom?
Sain to salitong hai, ito pantamaon to sinpaska.
Inaak malasBonon to sinpatanam hai, nii to tasban.
Sopah a sintakonav sia bokzavan.
Sipitpit sa-ia, amoshangsia botaan.
Ito CinaSavi sisinavan hai, mingkoangin, si-ovaiv sa-ia mas bahlo.
Maza sisioh hai, to-i-ia sanavan.
Sitonbak sa-ia mas bao siza haolos.
Izamiancia sivsiv hai, sopahan mas iskaan.
Ngaosin kamo, nasokdo saikin sia pantamaon to lomah.
Mazima saikin sokzam mas bonon.
Mais mahtoang sombang hai, malmanoa kozakoza.
Mal-aisko inaak lomah mas somsoman.
Masa ovaazang, a-adason saikin mas tama sonhaol.
Monhohoma to bonon hai, asa pinithanian to sopahon maon.
Isa kazimaon mas hangvang sopdohan to vahlas?
Uboh hai, mahansiap sopsop cina to soso.
Naikolon hai, kaaz sopsop pinit-ia to taon.
Makasa to bonon hai, sozav nii to mapakaon.
Masial sozizio iska-oni honong.
Kata tacinicini hai, asa amin to makaskas kozakoza.
Taiktason a atal mas ponal.
Masa pasavai manah hai, tailiva saikin mas ito bonon to napanahon.
Macingaan to tainkatakna hai, asa to kangaos taodaniv napalos-anon.
Inaak sinpapanah hai, niang taisando.
Taisbahaison a inaak bongo-an mas valicia.
Taisbahaison a ovaaza mas vali.
Unpoloan to bonon hai, nii to mahto taiskazavon.
Maisoaz saikin sia homa to tastotakliis kangavas.
Maza kinitdaan hai, totoav sia takokonavan.
Maza ovaaza hai, taldaingin.
Talishota mas taldidikosancia mais tonbaso.
Inaam lomah hai, isia tamaav to bokzavcia.
Isia tamaav to masaonghoan hai, sopahan mas bonoaz.
Namalavi saikin mas tamacina tantongo.
Nalos-an to tanangaos, mabananaz hai, hanop, malospingaz hai, kadavos.
Mais nahanop hai, aiza patohazam kosbai maisnatanaskaon mai'aopa sia tanavili hai, mosohis.
Mazima sa-ia tancicini malaskan.
Isbaliv saikin cina mas manao-az to tangingion.
Nosongan hai, tangtangan mas acipol.
BainoPoot hai, tangtangon iskaon mas inaliv.
Simabin isia tankinoz tatangis a ii?
Tansasaspaat na-ia cisdadaan.
Moviosin to talohan hai, tanodan mas hao.
Ado cinsisinghal ito taposhoan a toho?
Maza otana hai, tasavonko sia sala.
Kaa to isaintan tatangis ii, nakidaz.
Kaazin taokdosa a madaingaz ilomahcia.
Laopakadao hai, aizaan amin mas taozo.
Tavokolanko mas iskaan sia ning-av.
Todadaoka mais palinanoto.
Maza tokiso hai, mastaan kazimaonko maon.
Sopahan a tokiso mas iktoos.
maza saikin hai o'onting mas tolako
Ado mahto a isoo otobai tondazaan?
maza habas a lomah hai, aizaan amin mas tongkol.
Ana kosia sa-ia Taicio, palandoo mas balivos aat, tonsohis.
Tontanpo hai, ispinsial isoo to lotbo.
Nain to sidohsidoh hai, toskonon to Ispalidav.
Asa to mananolo makosia totongtong.
Tozaa, aiza avandii alnohoanan.
maza malospingaz siin mabananaz hai, moskon odoli.
Uka isiancin taimazavmazav to bonon.
Inaam onanaolan sia homa hai, sohcianin mas danom.
Unhomaav a baino-a.
Mais motmotan hai, nii to osadoan mas daan.
Ado osadoan kaso mas hazamcia?
Mandavan hai, otahan mas bonon.
Maza madohlas to otanlokis hai, mabaas.
Maza isaincin hai, otponganin mas ito Kamisama to halinga.
Maza kaimin isia Tai-oancin hai, otponganin mas masial to hansiap.
Uvaivavang a isoo otobai-a, aopa tatoonin.
Sopahan a vahlasan mas iskaan.
aizaan a babalivan mas vaivivaivi to kakaonon.
aizaan a Bonon mas vaivivaivi to sinsosoaz.
masa habas hai, inaiza to dosa vali.
Maza cis'aho to takilimon hai, vangko sia ahobantas.
Sinpavali to paaz hai, vasvason mas tolkok.
Maza lokisa hai, vilisan mas acipolcia.
Volvolavang a inaak vono'a.
Kaoman a inaak zahzah, aopa mindahpain a saikin.
Inaak ovaaz hai, isia zaingako mapasnava.
Inaak kaviaz hai, kozamian tantongo.
Asa saikin manao-az to malospingazcia.
Uboh-ikit hai, alhaipoon mas hodas.
Maza asaonko maon hai, kaopa mas bonoaz.
Alhaipoav a minkolaaz to ovaazan.
Mikoabin to macisbai a aso-a?
Anatav a sanglava.
Ado hahanopang tama soo mais aiza islonghoan?
Inaak to akas-aangon hai, naminsia totopa.
Ado aiza a isoo isaincia asabahan?
Askadaiza-in na-ia.
Hanalavang a inaak tama to holbo-an.
Habasang Bonon mais minang mas madoh hai, kaaz tasaon to taklis, aat masial ihaipoan.
Ahnotav a sa'ia.
Cina hai, nakosia babalivan.
Minaon kata sia kakaonan.
Sopah a isnanavaan sia pasnanavaancia.
Ik-aminav a haisinga maon.
ik-aminavang a cici-an.
Ishoav a sapoza.
Ishoav a dingki-a mais nasabahin.
Pinaskalav a is-aang, aat nanii to ma-aipi isdaingaz.
Ik-aminon mas asocia maon a haisinga.
Makoa isoo iniliskinan mais pali-oni ito mailantangos to hansiaptan.
Mamantok isoo a iniliskinanan.
Ispato-iako cina mas latokcia pata-aza.
Kinkikinoz a ovaaza sian cina to iko.
Ado iso-oan naak a ahil?
Aso mais sado mas tainisaicia to bonon izong-izong a ikol.
Davazdaingaz hai, is-a-ama mas cici.
Imitaancia dalah hai, katsi-alan mas sinsosoaz.
Izok-ikit hai, aiza mahaizo, aiza madavos.
Iksobavang a sidia.
Maza inisngaanan to bonon hai, is-okin laopako.
Ado malalaskan a isoo tama?
Imo-oan aopa inaak tamahodasa?
Mihdi sa-ia aopa is-okaan mas kozkozaon.
Maza andii avola hai, iskal-ing mas sanglav.
Maza inaicia nastama sinpala to dalah hai, ispalkan-anak naicia mapahaongon.
Maza tasa-a hai, ispihahaliv mas ito aso to hospil.
mais aip to sanavan hai, namo'ampok a kata kahozas.
Iskoavav a ovaaza ii, nahailanghailang.
Mapishacia mas danom, nais-inba mas cici.
Anatopa to isa-isa, kaa to makoang malkabonon.
Ispaklangko taintongo a mas maibabo.
Namaaz a is-onhomaso mas bangkalcia?
Maza poah hai, ispi-ansom mas ocia.
Maazbin inaicia is-o-ampok ii?
Is-onhoma saikin mas tama to nakasoi na-iskosia mapasnava sia daigako.
Aoshotav a cishot macishot.
Isbaliv saikin cina mas bahlo to taikoto.
Namabaliv saikin mas lai'laicia.
Cisho a dingki
Cinhoz-a saikin to ta-aza mas bilva to cipciah.
Baason to iskaan hai, cinhaolili mataz.
Isaicia ima hai, cinpolo dao amin.
Hanvang to haniang hai, sososo sia madaingaz.
Nakodiip a inaak tama hanop.
maza Bonon hai, mazima hahanop.
Hasisi-av a tangtangacipola.
Sopahan a isoo lomahan mas haimangsot.
masoaz a inaak cina mas sopah to halidang
Manailang a saia hai, amos kaaz tastas hangsia.
Maza maholpiah to lokis hai, min'oni mas lomah to hao.
Haongon a saia mas ovaazcia.
masa habasang a Bonon hai, nii to motmang hood mas davos.
Iipavang a sapoza.
Iksoo sa-ia maon mas haising masa taonalomahcin.
Malkamaaz kamo masa malilongho?
Kaa to ama-ama to kalihcing mas ovaaz
Ivot mais kalat mas aloaz hai, niin pos-ahon.
Katsi'alan a isaicia homa mas kansol.
Maaz a kal-ingonso-an?
Madaingazin sa-ia, haito kanano asa topaon to maindodoazang.
maza Kisonan hai, palahaiban mas danom.
Isaicia kanciahin to ima hai, matotaimang.
Andii kokolot masial iskosia.
Maza lokisa hai, kinolotonko.
Kaonav a bonbona.
Maposhiv a itoBonon kaong.
Andii bokzavan hai, kaonanta mas haising.
Sizaav a kitda mapistaba.
tashoav a kitda to loo
Maaz kosi-aan mas kangkonanan masolok?
Maza itoandiip to bononan koang hai, nii to haiaponta.
maza itokangkonanan mas talom, siin itokoos to ozoh hai, mahto amin kaonon.
Lapat to lisav zoszos hai, mahto pishacion hood.
Masibalat a minopaloh to lokis sia daan, lahnot mas nakosia pasnanavaan to ovavaaz.
Lapa-avan aopa imo-oancia?
Lodon to aol hai, ma-aipi laponal mais balivosan.
Lahcipav a cici mapaklang.
Lado-azonko sa-ia.
Laopakodao hai, aiza Bonon min-oni lipoong.
Mazima saikin maon laingsaz.
Sopah a bonon liska-oni Kilistokio.
Sa-ia hai, okaas lengi to bonon.
Maza asoa hai, aizaan tastolotbo to lo'lo.
Maazbis los-anan naicia ii?
Aiza a isoo mali ha?
Nalakoa maon mas haising.
Habas a Bonon mais nahanop hai, aiza maza topaon to samo.
Manao-az amin madiav to poah.
Mahaos to tai hai, masial kaonon.
Mal-amo saikin palihansiap.
Kaa to mahas-az mas bonon.
Saikin hai, ma-inson ovaaz to asa mintamasaz kozakoza.
Kaa to makaonga anak-anak to haimangsot.
Kaimin tasto-asang hai, matoos to Bonontoza.
Kaa to ma-ahbong malkabonon.
Bonon mais mama mahosbo hai, macilolomah.
Maza tabakai hai, makos-anak tal-ia.
Maza manoshait to sinhaili hai, mahto ispacis-ak mas ozoh.
Mapit-amin aso-a mapataz mas tolkokcia.
Ma-omanik olos natal-isoh.
Mais los-an mapatonghaal hai, mapasaiv kiim.
Mais mabaliv lomah hai, aminon mapasaiv soi.
Mapin-amo cina mas inaak to masinaoba pasavai palinanoto.
Cingmot minkailas hai, tangosang matoa vanaas.
Matosihot sa-ia sado zako aopa mahaitasko.
Maazbin a isaicia sinkozakoza i?
Aiza a bonon mako'ima maon haising.
Mal-apav isaicia kanom.
Mana-iav na-ia mas zamian monhoma.
Manas-ak inaak inama.
Uzoh mais ma-ovol hai, masial kaonon.
Inonghazavan aat, min-aiza lokis ismoot.
Mincihavin is-aang to bonon hai, naminbohboh.
Mais ovaazang hai, asa to mintamasaz masipol patasan, mapasnava.
Naminmaaz a sian?
Minmaaz laopako a Bionga?
Mikoabin a ovaaz to mihomis?
Ieso hai, mingna mihomis.
Bonon mais dolap hai, mainok mas habang minhalap/minhalab.
Maaz kaononmo?
Molmolavang inaak bantas.
Namatapol a Ibi mas halop.
Inak naobamalospingaz hai, isainang sia ioci'ing isnavan.
Asa to minsia a imita sinkozakoza to ngaab.
Tokon iso Bonon ngaan?
Nii to kotmang maon, namadahpa cian.
Pahoonavang a pissanglavana.
Mako-oni pas-ahtangtang mapas-ah olos.
Kosianik babalivan mabaliv pas-ahtangtang.
Maza lomaha hai, papatasanko mas inaak patasan.
Mazima saikin maon mas paav.
Palohav a lokisa, na-iskalomah.
Vali hai, pa-ian mas loom.
Pal-anohoav Ciang sia palosocia.
Maza padan hai, pahoononin mas tama.
Paihoononin Tahaicia a mabokzavan.
Sain to lodon hai, inaam to pal-a-ahoan.
Paspasav a isoo a olos to posho-an.
Mabaliv a cina mas bahlo to pat-onias-ispapatas.
Maza paikazima to maindodoaz hai, pacinpalavaaz.
Sopah a vaivivaivi to patohtoh mahto iskosia.
Homa hai, nii to kasi-alan mas loho aat, pat-ovaivan mas bainopoot.
Masa mapahainan saikin sia daisah hai, palatongtong mas Daho.
Aiza to pat lipoah sia homa.
Pini-isaso inaak patasanan?
Pisaonso inaak davaz?
Labian mais minkailas monata hai, pisinghal mas zingki.
Mais oncing lai'lai isdalavdavin hai, asa to pisinghalin zingki.
Pit-aminav a tolkoka.
Masa ovaazang saikin hai, kan-anak ka-oni palaskan.
Maza bainopoot hai, mahto pin'onion mas silo.
Napohailma saikin pinnasnas inaak to daisih.
Piko-angon a inaak mosmos mas ovaaztan.
Sopsop a talikoan mas poah to voos.
Makanii'in laopako osadoan mas pongki.
Pohaiv na-ia vali monhoma aat, modaanin.
Sanposhiv a vali mas bonon to kaong.
Asa to kosisia sasadoan-ahil aat namintaiklas.
Sima sangan palinanoto?
Asa to kapimaopa mas isoo sintongaos to halinga.
Saitaan a isoo to ispapatas.
Cina hai, masnava mas tohaspingaz macindon siam.
Maza sinsoaz mas cina to bitahol hai, mavisik.
Aminonin mas saicia a ahil matapaz.
Sopahan saikin ovaazang to siasiing.
Maplah isaicia sing-av.
Ito dolpin hothot hai, si-ainonoan mas madohlas to polaoh.
Si-aisko sa-ia mas isaicia to ovaaz.
Kata bonon hai, asa to ha-iap pavaaz sial mas koang.
Koisaang hai, mahansiap sihaal mas ito bonon to dahpa.
Soisav a taoblasan.
Kaimin ovavaaz hai, mazima madamo soso-ia.
Maza taoblasan hai, so-ison mas Langoscia.
Aiza izamiancin madaing aat manaoaz to tastas.
Aiza habasang a tacini bananazi, mazima hahanop.
manano a kata Tai'oan to okaan mas tasasikis
Sima taiktas mas danom to komotan?
Tanson a saia mas tangtangsiking.
Cipsit a inaak tanpo to taontaon.
Bonon to hailinga hai, vaivivaivi.
Kakaa-in kaso to-ono inaak to sintaho.
Mazima sa-ia to-ono doma bonon to halinga.
Tosolavang a cici-a.
Uskokoa laopako tondaan naicia baso?
Utahav sinkakaon.
Islonghoan to hanian, kosia kaimin o-ampokan lihai.
Uplohav a ito ivotcia bongo.
Ainosvaivai-on to bonon, naminmasial habasin.
Uvazpingaz a saia.
Aiza maza insomaan mas amin'amin at aiza oka
Mais okanas hai mohnanga kaso pis'amo pislai at pistataho at mais hai osizaanin
Aiza insomaan aiza nito insomaan, maza nito insomaana hai
Sibontoson ima'an at mais ciptoh hai mahtoin kitngaab
kan'anak kosia soo to tanangaos a aminamin a
Mais topa hai padangias ngaan amin
Maza itanbah lomah hai mapataho to tas'ionta dia at
Mais anasaso mapahainan to istatahoai
Aopa liskahanitoang todiip hai mamantok at
Mais paloszangon laopako hai okin laopako daoas hanito
Anakoisa hai sado mas maopato anabonon hai mais oto'onon hai oka
Maszang mas ka mibohboh nin haiiap to namosohis
maza ito habas hansiap hai tasa mas
masial I masial a taisah hai kalomah
maza lokis manmishang hai
topaon to lamaong ko
mapolomah iskalomah nito ka mais kalomah nii
asato mahansiap a masotavia mapidipdip i
manaskal a sado to ais kailomaha bonon hai
nito pasidakison pasibalaton
sitnol mas nasikokoa holpih at aopa
kalomah hai mako lokis mabalong mais asa ma-aipi hai
antan sain cia sia bokzavan sian dii cia hai sapalan
tatako amin ciko ngola hai pidazaon sain cia
to tahdiding maza tokban nosong hosao antan sain dii
nito maszang laopako to sopah i
mapodingalan to kaoman sia songos
pisi-alon makaskas makazkaz at
aopa izaon sai-a mapinasnas hai manasnas
na mapaokbaas bis siani hamangav saivan ai
ongat maza
islahcip ladangaz mas doma to singav cia
hai nito mapakoniv
aizanas singav hai haiapas aopa hai
kaopas daidaz
mais hod mis'av ai
sikamaz iso
pahodanik hai antalaon koato
ai ka ka kamismoavik takna ka
si'apav at pon'apavon mapakaon
taki'isa hansia kason
atonao i
kaimin mas takistahaian hai
to kodipa kamonan i
topas topas hai ai cinhaiap to
sopahan ta Bonon pakadahviat
mais aizaaninik maindodoaz to kaomanang hai
onghai sados binanaoaz to sikaoni mas
madaingin a ovazaan hai
hai kaa
mais minaonin a maza
topaon to
minaoninas ito palavitan to haising hai
mosavaz mapa'is'o
namasidado mais maopatadao
ispasiza to makoang
modaanas kaosian dahviancia
aiza'in a ovaaz
macisbai a
mapatopain a naia madaingaz
kadavos a tastolomahan
i mapataho
asa to mas'an a babo
kaosia maospingazcia
tahoankoas kai to
mas mankaon
takis Kaotan
aiza takis Vilianan
aiza takis Dahoan
isaicia maza tama hai
maza Ismahasan hai ka
ã„œ aizin a maza dahvianin ai
maitastolomahang ai
inmanon topaha hai
todi maza Lipon hai
hai maza todi hai
nito kan anak topa to
na dado naicia maza madadaingaz topaon to Vilian
mais topa to ka maopacia hai
aiza mamama madan sia Nganicia
masa isnavanang kaimin hai
mabananaz hai isnavan
makani a malospingaz isnavan
daimposan mas cilas
asa to aminon maon i
mais niang na maon hai
nii bonon masoaz maopacia to tai
pakadazaan a madoh a malahlah
anatopa to isia
si-apavonat a maitolkok a
topa Bonon habas mais
cici to isian imatan to kakaonon
ka mani ciko ikit at
ong hai mais mamaon hai nii ovaaz mahto pakaonan i hailang
masanglav a haising
taikihabas to sias masa minpakalivang to
kitngaabin dao tomaza ka'onis ito oknav to pinainok
minmak'av dao oknava hai ai ka tozatoza to manaoaz masmoav to manaoaz
siviton a iko ai ikola ai masmoav to manaoazcin
masivit dao oknav hai adia panakisan taisdadaan dao hao
Mohna hai maopata dao mahna hai maopata dao at
mapakimaopa ovaaza dao masolot siviton daos ovaaz hai
Patpat im'im nomnom saosia mas'an
Idipin kinkios bonon pintasaon to halinga hai
Mais tastolomah hai mastaan manaskal
Ukas paitasan to namapasinap hai oka ka maisnasia lomah saosia
manah a sai-ia sopah to cici hai aonamah to imita ovaza maopacia Isain cia sadoan
Saicia imita maza ishahasam ovaaz hai kaaz dosa kato mimikmang kato tanghahaio
hai inak a ngan hai Hosong
isia Lipon to Zizai hai
asa to minsoma
asa to
na mapinsial
maindo'doaz an
topaon to Nion
tonghabin saincia
vandipas na inbason a Lipon an
Lakos to pasnavaan isnavaan
manasia sia Kinzang
via to okan ta mas taisis-an
topa sain to naoto
inak to hodas cia
imoo a tamahodas
mapantala sia isoo to ovavaaz tan
hai toza to sia isaang hai
naoto taonadaas maopacia to
andii to taisbanan cin
makoa habas pit-aminon mas Lipon cin
Takilodon hai kaviaz Ismahasan nii amin mahto mapasiza
Habas mais tas'aan mas kaviaz mapasiza hai mikoa
Masamo dao mapasiza mais tas'aan i topaon to palkapataz
Maza haisingan hai ao aiza sinlos'an hai namasamo maon
Kosian halimodon ka tonghabin ka oka ais
Maopas anatahoan to kaoman to napikoa to ka tanghaiioon hai
Tama hai mahto amin ovaaza ilomah tas'aan hai mahto nii katana sizaonin bonona mahto
sintopa dao to maza ovaaz hai nanii'in matoabahis hai topaon to mangkazav
Uvaaz hai nanii to matobahis nataohomisas madaingaz
mavaivi to topaos mazaingazan sapotpotonang sado to masialang sintal'ia
Aizaang madaingaz hai ispatantongoavang topaon to ispangkazavang hai
topa to mais mavala hai mintastolomah
Mais ovaaz hai nito taho hamangon tahoan a doma i ovaaz dao
sain i napikonang i okaanis is'aang at
At moloshoin kalomah sian doma
Ka'onis topa to ampokonin mahaltom nii'in pilomahon
Mais okaas mabananaz to tas'aan hai tacinia saia hai
Nito ansahanon mapolomah mikoi masamo dao
Takonavon masamo dao i mikola aopa hai
mitkola hai maszang mas topaon to ka monghano to is'oka
Habas mais maopacia to aiza mataz hai lasanos mabazo mais
Nito pahlivpahliv mais habinonin hai mahtoin naia mabazo
mapaklang kaonon
dangias hoton
itanangaosan hai oka
satoan tas davos to na hodan at
ongat mais niin mahto hai ka cintonghaz
aiza padangian mias
hai aiza sain dip
taliskon ai
kaopahabas toza to aiza sadoan ko
kaoman hini-apan ito bonon i
tankotomaz hai
ito madaingaz
ispihomis bonon cia
manaskal amin i
isoka in
bato mastaan iskosia
lakaban kazkazon
ona'on ko habas masivit hai
padangian ana padangian sian siol
kaoman habas kaonian siol ai
adii padangias lak to kamaikit
isngadah i mais pinisnison hai
maka sia dii
masinghal mata masial mata ai
Maopacia bonon habas mapatan a-ali topaon to mapakasial ninmapa hahaongon
Maza ispapanah hai bosolkavi makasasaicina baboai
Nisia kantana maza dia bosolkavia kaionianai
Mais nahanopta hai nakosianta sia sopahas cici tan
Sias tatonto vaha hai isloslosonat aopa ciskala sai-ia aopa mainsomina ngabola
Ung kaidapanan cia mais ton vahlas cia hai ai ito hanvang dian to kainadan
Maza isaicia kaong hai mongabin maopa to halom cia kako ka manao-oaza kaong
makakaoman inaitan islosan mikoi
mikoi kamaikit hai dainposon i
todii maponasto mabazo
panghoalan dao aiza topaon to boah
aizin madiav hai mahto amin pit-ion maon
masial amin topao to isnaoaz
bobo hai madoh hai mais mazomozomo
lisav in saosia lamis cia
dangias maopa to madohang cia at
hal maopa to cilas mais inasto sadoan hai
masngol at mais na-alivon sanavan hai isngolon omom at
topaon to aliv an maza dia haongo a topaon to aliv an
cilas a inisngol a halkai mazaipoh ai
mais ana pit-ion dia dolaz a hai
mavia to pit-ion i dolaz a sian
topaon amin to polavaz sopahang
acipol mas doma to baino
mais tonoon hai masial kaonon
mastaan cilas cia madaing a cilas a
madaing madanghas lang'laon
mapait saicia maon topaon sai-a, to lang'laon
mais kalaas hai lisaok a laas
miniminangim habas si aiza hai mikoabin to okin
aiza mai-onis mabis sian
mais cinhapzanin to kaoman to mahto in istokdoz
mais mahato to kaoman hai mahansiap
Aopaha sia topa madaingaz to kaa to
Naminkoang a ito madadaingaz to sintaohomis.
Cis'oni mas sintopa haling hai sitohas'az kadaz ka topa to masi'ala milhomisan
Ungat, inkatodiip a madadaingaz topa to mais aiza haimangsot kadimanonso
Masamo mais hasbingan, ongat masamo amin mais matonos
Namapalandoos vaivaivaivi to kanaang
masial a imita iskosia mas maindodoaz mas binanao-oaz nito mahto mokmang
asato malhahai-iap to kata bonon hai nito taptapaz ai
ana tanpapat a kata tanpapat a hai papaat hai mama amin mas lokis
habas mais cinlokis hai maza cilokison
aopa monaol maopacia mita iskozakoza malkaoni mas madoh tan
hai maza saloksokaz hai kadodoli h ai mataan siat ihoho kahana at
nii amin mahto kaonon mas ovaaz
kato ka is pasikinoz sintopa to mais kinkikinozas hai nasavai-ia nas
ongat nito mahto maos ikol cia at sikis andia hothot tan
, maza tolkok hai maza ovaaz hai nito pakaon as pani
Asato pasianang taodanivang mas lapapaspasai pas'ianang a ovaaza
Mais losananin hai kadavos at hanop a mabananaz at sima taokokoszang a ovaaz hai moskon
asa to aiza is'amaminan nalapaspas naicia mais tasbanin hai naniiin a saia lapaspasa mais kanahtonganin los'an
mavia tonatanghaio i asa to ka modadaan ammin hanop
Toza to mais masial a nakaonon hai minsoos a maza sinkozakoza nito aminon
Mais isain sia masisan hai nito masial i haal mon apav amin ka nii a laas macislas
Masavsav mas sibos lapaspas modadaan sia sibos hai mikoi
pa'idia to matolai'ian posaksak ina
toko'on so a nangan
Qancoaz o
tastolomaq mo
o al vavao cam
maqabasang ising ni to macial
ni to mopa lopako to anak pasaqal la'
oka' mita i
maqa tipol la cin ni hotan na anakon ma'on ci
bahat na to tai tai
macoaz ata haiza' qoton na
topi ala matin'on na mabazo
mabazo ki konon na ni amo mopata qabas to ovaz'az
mabazo ki tipol
topa ka tina to maqi poqazav aso madoq qa'
toqo'on i'
moaz aipa mapicihal
maqto amin mapindikla' amin o maqto amin
madao ki modanin nasto ti
oqon pipata patoc ca'
oka'in dao ka pa'on cia to
maqa nano?
to toki nopa ci maz'az
caqbit tian tasion cia
qalmang mopaton
opa maqot bonon ita aminqon saqal iston
o qanciap cak to maqa ovaz'az mo a paqaqainan
moqoaq qa qabas madaingaz maqto matas'i mopata'
ni to maqto ' qalmang mincoco
on dao pikoaq qa mata' dao
ma'ovol to padan
oka nahanoninan to isia ovaz'az han dii mataqes han dii ki
samo, samo bazbaz
kavavai nai topa to islongosan
toko'aq a sak pongolin sak
oson nai maqansiap to sia ta tangqai'io
sado'an nai
sadoan nai to ita aipa tangqai'io ita aipa tangqai'io
na on nai matinba
oka na sadoan sia to
isaq a bonon ni tangqai'io?
sia han Isingan qansiap sak
heza qabas paon to Kimat
Kimat oo Kimat
asa ata min'oni islongosan a
patataqo ainka ita to
maopata qabas
maqe ni a ni
ma'aipon na, maqa paon'to islongosan dikon na
maszang han isingon to
minsia ka qalinga
oo, oo
madia iston a to ma'ai'on maopamaopa
simaq a moliva mako'aq a
matas'i topa to
moaz to ni naip bazbaz
lao ata pinanoal aopa mako'aq
to nii to madaidaz bonon
kimat so' 'a ngan
tamazo'an o
maqa ama ka' Sani o sani Taisnonan o tesnonan
I nak to bai a taisnonan amin oo
songkaviz qo davos oo
ni qaciap tosaoc ai
mo'oa ka sopa Mosia modadan
cia qana colokio a mongaos lanaiti' i
dian malas Bnon
mo'o qana minongaos iti kiokai
ai madia soz madia a panto'
babo babo ai vanis sa'
maq todip pa'
kamalangat ti kitnga'in monhan kiokai
minhamo Lepon pasanpanaq
maqa tama cia ka'
tama tina madaingazin
aminin modaan.
mosqain aak matoqalmang, qaal ma al minsomin Tama ka qanop a.
maopat haizin hima i nom ta qamisan maa!
kalmang tidosa toqas a siza I bosol, monhaan kamapaongdoan, matqas ita sado ki Tongkoan.
haiza ita dosa vanis aoqaz, nii to dosa tomaz aoqaz.
asa latoza madadaingaz to samo.
nii ang linos'anan a naita maqoqosqos.
nii mqto tasto lomaq.
inaita kainiqdian
ma maopat i istongangan a, asa ata amin niap aoo!
maqolpiq a daza a malansozok.
masa na modan sai'ia izaos bananaz hai.
toza to pantasaon ko, mais masabah omanon ko ma'il'il.
Kimiko! kazas pacinanaisa Akiko cia.
nik macinais topa hodao sini, onto topaon ho sai'ia to Cizoko.
cindos painak to olos at painak to tolian.
mais om'om hai, aopa kazik kodidip, nik ko Lito tan'is onto.
ani pathai'ngotonin dao bongo hai.
oh..at mapisialang sai'ia saipok so masain to mosohis koLito tan?
na haipan ata po'inos...
maca tonganin loc'an ca mangki'
Katmi' Qalavangan
Maopa'i na moc'aqang naopa ca to sinkokoza mangki' saoqaqabas a qa.
Uo, maopa ta'.
Uo, bongo. Nanon' maita'a bongo baba'.
Ua' nano' cia lokic dii ca loklacon...?
Cia dii ka'a, salavsavaz dii ki'
Uo, ala ma'az ca pihaanon nais is'ang pismantoq ca dii ki'?
Uo, mis'oka'.
tinadaingaz kinaak.
Inaita' qoma.Topa to padangi'i dao ca dii ki'is madangqac.
Minaqabasang sinbabazbaz is madadaingazon na.
Siza'on nai kac konan islolokoc na.
Ala isqala' nai haan macki' ca dii qa?
Na anbongon' is dii? Na isqala' toza'...
Uo, na sadootas ovava'az qabas a
Uo, maidosa'ang kini' a qa?
Maopata' ca madadaingaz qabas.
Na siza'on istas'i qamo' ca lisav cia ki' an.
Uo, qamo.
Uo, siza' ta amin is macki'.
Iskalomaq a qa?
Nano' naipon to maopaton na
Ispaspasi niipon.
Na ciin is ta'a dii ki'.ala oka' sangan a'.
Pikao'on nai kac kini' ispaistaqo?
nano maiza ha'an ta'.
Nii'as macqal?
Nii' ca bonon maszang qabas katdia na
Maopa'i topa amin ca madadaingaz to
na madia' hala ca mangki' i
Na palaqancaiponta' onin ca qalinga mangki' a
Maca ngaan naak a topa'on to Madai Balincinan.
Uo, qalna mo'haz kadada'as qalinga na
Anaqat na kanada'as qalinga ka
Uo, kanada'an.
maopata' ca ova'az haipi' macingav.
nii' caam lahivhivan
Nao'sadoan aso'o ca o'nin. Namaqanciapin aso'o.
Maca mapata'a
mahoa' is cia hozahoza to Bonon.
mahao' asoo to....
Maca poot maopata, maca anian qanciap. Bonqohanao
Uo, topa ca Taqato' to maopa dii dao, na cima ca topa to maopa dii dao...
mantan manahip dii maiza kat to, Tanpilic
Uo, vasangposqaivang kini'.
topa'on to vasangdangqac?
Maqlicang kini' na.
Uvasangang konan.
ma'az ca mangki'i?
Uvasang amin ac kini' na, na mo'haz topa'on to daoqlac.
Uo, na maiza ca oninin a na. nii' to maszang a na.
Mavaivi ca paatvisivs, maca paatvisvis a' a hima tikic.
Topa'on to dosa'tikicon.
dosa ac kini
Dosa'visvis naopa ti'?
Hima tikic
Uo, topa'on to daoqlac talikoan.
Takioc ca dii.
Madia' hala kang ki'.
madia' ca coii dii, makocia isdolit tama naak
Naot takioc ca mangki'.
ha..ha
Lodon ca dii
Sopzaq ca pani' tinmaopa dii.
Nii'ang amin sinadooston
Na makoa ca mangki'i'?
Na maita'a kang kini' naopa na?
Tokocia taco' ca mangki.
Nii', sadoo'i ca lisav ti.
Nii' amoo macqal? Maiza ca talikoan taivang a.
Nii' to kaloloon qa?
Takalodon amin ac kona na.
topa'on to lamislamis ca ngaan is tasan dii
maqto' paldosa'on matin'on ca balatbalat is masasansan mangki'
cina koci'aon mavaivi to tasan
topa'on to dosa' osdol ca ngaan is sintin'on dii
madia' sala ca ngaan ha'an tasan mangki'
icia Soqloman a vaivi nai to amin, maopa dii acangacang.
Nii' to maszang, sadooi soo' maca dii ki' bangkalbangkal a
Masmoav ka'ona'on.
Maca ka macoaz ata ki masoaz...
Taismitaao ka matas'i dii ki'.
Maca koling dii ki' topa'on to mahilit.
Un, nii' naipon maszang dii.
Maqot loaz qon dosa' koos a, mo'hazin mahilit, mo'haz to osoi.
Kavongkavong to koling.
maca mangki a minahaan soo sadoo mamaszang sohaan dii saohaan dii.
Uo, lancanan a.
Uo, maopa ta'.
Nano' to na maqanciapin a.
Na tancikis.
Isbalivon ca dii na pia coi dao a?
Uo, posot dao! Ma naipi ngaan a posot.
Maca maqaihav a icia Lipon mangki'a maqia'hav.
topa dao to na monhaan makazhavan ta'
Binanao'az naipa minoni loqai', iskazhavon i hilhilani posot.
na ciin ovaa'av qabas macqal to, maiza kana ca madaingaz haan topaon Isloa.
Uo, miqomicang amin i.
Moqnanin taqo ti tokao'on ca ngaan nita'
Uo, maopa ta'
Makoin ca paibazanta sinimolan cooi
Ba maopat oka'ang at cimangi'
Maca bonon a nii' to maqto topa'on to pal'aminon
Mavaivi ca dii ha, mavaivi ca dii
Pandiipin ca topa'on to "natpo'"
Natpo'an ca dii qa
Cia panapo'an
Topa dao to somsom is boan dao
Uo, minaha'an ti' kitngaa', cia ti' ca kitngaa'ban a, panca'an dii natpo'.
Uoca ickoinin a, na taqo caak ovava'az to
Cia dii ki'
Maopa'i madia' sala ca ova'az a qa
Mohibolhibol is mastaoloo ka dao na
Topa to toqna'i macoaz
Anaqa na, macial qon ca maopata' na, mangki
Ala maiza naopa ca sinkama'az is qalinga mangki' na
Uka' is topa'on to nano' qalinga kinita'
Maopa'i makocia nai boqol maliqoc
Na topa ka nai to sipo'oc ca sitacqait sicqoti' qa
Anaqa, boqtong
Hazon pidaza' inama' ca topa'on to tisqolong
Ala topa to qalmangi tisqolong ca ta'a toza' a lokic mackon a pisdao'on sanavan
Uo, maopata' a qa, oo
Maca tisqanito' a na kalolon dii
Makoa ca tinan'an soo' qabas palaciat bitoqan mangki'?
Ba' oo.
Mamasqa' a.
Ba' maopata'dao ha!
Maca monqano' mangkon a, minonqano' mangkonin a
Nii' to osapozan dii, mohaz ca ngolos malacozok
Ua' minma'az ca minongqano' mangki'?
Na minma'az? maopas simocqot lanqas'az to minhivhiv.
maca mocqa maiza ca bitoqani' ala maohata' dao
Topa'os... hamkol ca ngaan is inita'?
Monga' maopas topa'on to hangkol dii kon
Topa to na maiza boan dii na maiza ca bitoqan
maqat topa ka nai to tikbilaolota.
Uo, qaisazan dii ki'. maiza tan'aon so'o piia?
Minpongolak ti taao cina paat...
Na pacqalas bonon to na man'ica ca acang pang man'ica ca tanpipito' dii ki'.
Na niapang, topa ca madadaingaz to
Na topa ca madadaingaz dao to
na maizin azak moti'on pababazbaz is bintoqan a.
Tangaosang papacqal zamin to tokao'on ca ngaan isoo'?
Uo, holoc qabang.
Koling koling, haiza topa'on taismitas'a koling papatasan
Balatbalat ca dii ki'.
Unto na nii' dii madaoqpos a dii ka, mapotol a dii.
maqto' kana dao maopa dii, maopa topa'on to lamislamis dii.
na madaing
sia topa'on to tas'a oslon dii
qalna maopata'.
Uo, insisila panhaan diikon
malcikis, ma'az dao qabasang..., naipi' dao ka haiza qabasang patos
na kaopa ta' dii ki' sinpalcikis, sinpalcikison.
Usoo'on ca maqabin, nii'to pasadoo modaan dia.
amin a topa'on to dosa' oslon matin'on.
Sia kaopa dii ki' mapatas
sadoo amoo to maka topa'on to islolosan holos a, haizang dii ki'
ma'anoomon qan pito' qa
maca tan'aonko ca qalinga nita' qa
na pisqanciapin
Haipin to kiqancaipan naam a qa
maca maopa macka dao kon a.
na ha'an soo nai'an simol
Ala maiza tokoc a katiiv to cina tipol ton a dason islancan is mangkon na coqais lakbing
molancanas i' qa
sadoo so'on laqai' a molancan so'on modaan
Mo'hazin mahiav siza'
na kalolon to nii' to maszang ca imi' is mangki' na
na hanon tama naopa ti cina qodas naopa ti
Asat tangicang malavi, oa' makaibolon
maca, ha'an kinozin a, na dason naop tina cia cina
icin kini madadaing qalinga...
Maizang ha'an makadosa'sinpatas soo' mangki'
maca maqac'iv, mocqa' naopa asoo sikbo
maqac'ivin ca palan, maqac'ivin ca tapaha'
ca kohomi'
mocqa' maopas maqo'ha', makamon qai
:pat qa
mina'onam qabas maopa ta' na
cis dii ca mabangsit na
maca dii kon a, oa' talpipia nii' to kalolon to ma'az cona mabangsit ca mangki'
oo, madikla' kaonon ca topa'on to maqanco dii ki'
oo, na tan'ang is to hotan, ba' taii' mangki' to makamkam a
na pikao'onta islancas tataqo nita' is to
Bazbaz zakon malasbonon
Ua' saoha'anin madaingin a nai, oa' minha'an poot masipol
Asa to nii' to pin'oka'
Na nii' to mis'oka' ca qalinga nita' bonon dii ki'
taqo'as sinsi' ha'an inita' to sipolan dii ki'
na maiza naopa idado'on tan'a
miqomicang tataqos qalinga ciin taintongo ciin sinsi'
Cima ca taqo iton to malasbonon a siza'on piha'an inita' to is'ang
maca nii'aon ca inita' qalinga dii kaididazon a naot to na min'oka' ta
tataqos qalinga.ciin is na ta'azas qalinga naak haip i'
Topa to, nii' to maqto' malasbonon, mo'amin mastaoloo
Maca kaviaz naak macka' a dao ha, mantan maqanciap mastaoloo
Maop'i taoloo ca tama cia
anaqat to na makoa ca bongo ki nai maqanciap pisqazongzong maca pa'on ta'
picihalon topa to " podanonin amoo ha'an kako' -sipolan "
topa ca sabinaz saipok iton to: asa to pisqancaipon ca malasbononi'
anaqa to, na kaopinta' ca inaak to qalinga
na malastapang a azak
malkamaqav qon a
oo i na' masamo
maca na malabot is madoq siza'in a
oo, maopa ta' dao
tonganin ac ki' a navanin a
tosolon a islodaq is hiko'
na topa to masamoang is mihalang
mac tonganin kii ni.
nano' ha'an in ti' a pasontamol na
mac'an a na tatsaba
ba' oo
Hima' boqol
na sic'anonin qoo.
Na tosasaocin
maca oka'in is davoc a
dosa' is diil, calaaz, batal
Hanon maopa dii qao'i' maloqoc a
Ta'a qamisan.
oo, na maizang ca lai'ian qana ki qa
Siza'on nai amin
oo, maca oka'in is takasimok dii, na kanaqtongin
maca topiin Qai'ial to
maca simol bocol a
Na paska'as qaso'
oa' ha'an ti' amoo ha, oka' is maopa ti' a loc'an, oka'in
Maca tis'ova'az dii ka qa
maqanciap pak'ova'az na
topa'onko to, makat aminon siza' ca dosa' bantac
padanavonko daqo' ca ima naak
oa' tas'ionang zako
ma'anoomon qan pito' qa
Sadooin ca qaningo mangki' a
na pikoa'on qa maqanciap it niit pisqanciap
nii' to iladingan
indidingan dao
nano' ididingan
ma'az ac ki'ni
oo, maca dii ha topa'on to ivotsanglav
oa', na dangqacvisvis ca dii
.maca dii ha topa'on to sosoavsakon
pikao'on a
kalaton cia ki' qa.
daoqlacbongo kon a, kohaav a, daoqlac bongo
nii'ak tina'a tan'aonko ha
.topa'on to tocqo'
ba', kozong ca toknol
takioc na
oa' ma'az ca topa'on to kokozong
salanotaz ca maopa ta' qa
vaivin haip a na is, patataqo na ciin ciqalaz ca haipi'
niciloo' a
tiktikon a, oa' ciin to dangqachoqhoq
sintokoa ca topa'on to anqaqavic
oo, altopat ova'az tikic a na aivan
Topa ca madadaingaz to, maca taldaingin ca ova'az sadoo'an to na miqomic
ma'az maca madas is ova'az moha'an olomaqon a
pa'on ta' qa
Anaqat na mo'hazam sadoos to isbobokom mangki'
Na mocqa'ang maiza ca madadaingaz modaan pistaqo ka'
modaanin at Uvao'
ta'a ca topa'on to Toqo' ha'an Vaqlac aiza
nii', ha'an vaqlac aiza ka'
oo, maopa'i topa ca madadaingaz to
iha'an Kokoos mangki'na
Nii' to maszang
maca is iaviko solon
.maiza ca monha'an Takibakha
Modaan ca bonon ha'an Sihan aiza
oo, maopa ta' ca bonon qabas na
Mo'ionon ca aiza loc'an
Bokon, Takbanoaz oka' inai pasontamol dii
ma'az to sidoq?
Tamalasan a qa oa' piin qamisan laopata' dao?
madovai'ian a qa.
naot Taqoqoaz na
nii' topa to makas'ot ca ma'os qaso' i', mangozoc.
Tanqatba' ca dii qa
malaclaac a na
maqaitqait amin
.oa' makoacona niit hozanghozangi'. Uka'qana pani' a.
.masanglav ca laqlaq
Na siza'on zami kavivila'
na topa to saminaz cona nii' babazbaz it pacingavan.
Na siza'on nai dao ka'.
aiving qacila dao ka' na.
topa to aiving coii dao.
tokao'on ca masqa sala mangki'?
nii' amoo tina'a to aboboot ca binanao'az ca mintasal ca mangki'?
oo na, sadookam loqai nano' mankavilic a na
tokao'on ca dii ki'?
nii' to maiza ca ngaan nai?
qatibingtikic ca dii kona, qatibingdaing.
masqa' hala ki'
Maiza ca ngaas doma' qatibing, mo'haz ta'a qatibing ca ngaan...
oo, tono'on, oa'...
kakalat is bonon ca tombos na
topa'on to nonoas ca kakalav is bantac a'
nii' amo tinan'a to mina'ica ca tombi mangki'?
ciaton ca topa'os mdadaingaz to tombi ha'an sapalan a' naopa?
oo, nai ti'
kakalat amin
asat kalibontoan mavavali' ca tatami' a'
oo, monga'qon maopa cia
tokao'on ac kona' dao ka' a
Malasbonon, nii' to isksai'.
nii' to makoa modaan monha'an ti' i na
Ua' coqaison ma'anpok, sipolon to pia, oa' minaqtong
topa ca lalavian to, na maqto'
Ua', cima tan'aon soo? macqalang asoo ngan is to, madaas mo'on topa'on so'o to
tokao'on ca ngaan cia ha?
Maca imi' is tipol dii ki'a, ala nii' to maqko' monca'an dii na mataz naopa
Ala sintokoa ca mapatoc dii ki'.
oa', maopinon a, modaanin ha'an ti'on a.
nii' amoo laqai Qato'?
Topa'on to Kan kie O. Ma la Co'
Pasadoovin a, oo, topin to " kokolosan ".
.oo, miqomicang
.oo, na macingavang so'on qa
.icas to cocosas kasoliin aiza ka'.
oa', mo'hazang nai panalodonlodon, oka' is dalaq qa'.
nii' to monha'an acang dii?
ba, nano' matas'i dangi'an mo'o ki'qa.
mo'hazang topa to sitdang Kamisama' dii, cia Kamisama' saipo na.
Ua', makoa sdoo'an soo ca sintaqo soo' a qangingo mangki'?
Na maiza ca topa to, na taqo to " maca maiza ca Tanaol macmang zami ki' Takitodoki'.
Uoto nii'ak mimis'av qabasi ova'azang a
qanaosonas i bonon pang...
a maz a sidi a hai asa mosohis maon mas a izok to siniza sia kalala a.
maz a maz a ovaaz a hai islongho sakaivakaiva.
at mindia mas izok cia kaidosaan naicia kalala mapondaza sia tanpo cia.
ong at saivan saia to tao mas izok cia na satatasaon naicia maon aopa tantatao naia.
at maz a tainiizok a kaizok a mabananaz a konasto saia.
oka at osadoa s pahosaz to aiza idii pahosaz a isia libos a isia lokis malkazingking.
hai miko in a mapising a ovaaz a hai mais cinhaiap hai na kasinapon.
maz a aso hai nii to mapising malkalapat to asa maon.
na sinapo s pahosaz cia.
sado to tasa ovaaz at aiza maz a aso.
isian mas labian to cikan.
ka malala'la to sisioh sisioh.
macinso saia konasto hai ka.
ai maopa ciadii aso a ai.
hai odadaza cia saia sado to.
na asa saia naasa saia kosisila.
aiza to tasa ovaaz oh inkadoan ma sia sisioh izaon saicia saipok at.
aiza to tasa dangian naicia lokis.
mahaishais maz a sia to makoang.
nii to haipon to ovaaz an hai na masikoa mai'aopa amin sia dangian naicia pa tasa daan lahaiban.
madaingaz a hai maldaok to idadaza lokis cia matatapol.
at maz a tatao ovaaz a hai nii aopa haiap to ka sintanghaio aopa saicia saia hai.
sado saia to aiza tasa amin a binanaoaz tontampo hai cinhoza saia kalinkosbai on tamoong an nii to sado hai paptoh a taontaon a sia tampo asia bato at mocingkol.
at aiza maz a mamangan to bonon saia hai mais moskon mas bonon mapoaso hai nii to palavaion mas doma to bonon.
cinsoo saia maponasto mas 'inama to cici cia.
at toza to.
at isdomdoman saia isia lodom cia malala'la hai.
mikoi nii a saia mahto mosohis mais nii to inkadoan a maz a aso at.
at maz a Talom mamangan a hai makoang is'aang masmoav to masalpo mas aso cia kadimanon saicia to aso.
doot doot.
na ka mavisik sian to kodamono i.
ai sinpasado mita.
nasi at ka modaan.
ka mohalhal isai cia taninhaiio nasi an.
ai ai maboboklas bonon tan cia haling a sintopa to.
at hai hai kaopa cia.
modaan amin saicia mabananaz malavi amin modaan kamadoh.
maina'iav to bonon minsoma amin to na kolomah in maon.
singongoh masabah.
ka nii to maipit'ia nii to kanahtong mabazo.
lohoson saicia isaicia maz a bantas a bikni a.
sadoan naicia hai ai maopa to ito pingaznaoaz to olalai.
mavia to maopa cin to isa bi s sia dao.
at kaop in inak a is'aang mas ka isia pothol tan 'oh'oh tan.
a saia hai pacingaanan mas bonon to to hazam.
at masial naicia is'aang miliskin to indangaz av adii ovaaz a mindia ii masmoav to sopahdaingaz a tas to kalala mototo an.
mapasabah 'amin sia 'isaicia to sapalan.
nii to haiap to kap pongadahon a isaicia bongo a sia pan maz a ito aso a kongadah sia pan cia sasaak kikilim to isa maz a sisioh a hai.
at aopa cisoni mas malala'la naia.
mikoi macimanano macisbai a maz a aso hai sinapon mas bahosaz cia.
at maz a ovaaz a masa tongnangadaza dao sia aih lokis to siahi at aiza laak ingadah.
mon'apav amin a kokoav sado mas ovaaz cia to na madamo mas ovaaz cia hai.
sado saia to aiza maopa to toondaingaz a.
at sopah isaicia tas'an aloskonan.
na iska'oni ko masial to dadangian.
ciang tao ce pian.
ong at konata naia tandosa s isaicia to a Kolo cia kikilim mas sinaipok to sisioh cia.
ong at isia naia sia taonasian in sia silas lokis cia hai.
lolonglong kaa to matahosngi na minsoma pahosaz a ong to kalat mamita.
na mohna ta maisin in mapasado.
topa cina to masitohas hai na kosia Tainan kozakoza.
makoang mais madidiaho makoang amin mais ma'ob'ob.
andii iskaan an hai mahaizo in.
nii ik haiap to sintokoa sain to halinga.
sain hai inaak to tama kazimaon matiskaan to vahlas.
vano hai pisainon sia patcilasan.
pit'iaan hai ok in kakaonon.
sinpakalat in naobapingaz cia babovanis a mas naobananaz cia.
asa cina mapinsoma Sobali cia kosia asang cin.
vano to madavosan hai pisainon patcilasan.
kaa to tootmang topa sain hai ito cina to sintopa.
ta'az ik to topa saiia to topa Bokon to manaoaz dao isaicia masnanava a.
okaan ik soi.
maisisian ik mansia Takao cia to asang minsoma.
sikaopa 'ovavaaz hai 'oka sia pasnanavaan cia.
mapasitda to tas to kinolot na issiahto tamaTalom cia davos.
siza cina ispapatas kahaningo.
saikin hai mazima TVH1o2daingaz mas ito bonon to halinga mas sinihomis.
cina hai mapakaon saicia mas bonbon.
sinonghahaolan habas cina hai inisain tan.
iskosisia cina cia adii ngol'a a.
nii saia pai'anakan ko.
masnanava hai madas ovaaz kovahlas mapahainan.
mamangan to bonon hai mapoaso mas vanis.
koton hai na kodii ik kozakoza.
takna hai maponahtong saikin mas matahdong kaong to mabananaz.
cina hai mahto palinanoto mai mas'an to halinga.
mais na masabah to tanangaos hai tangos ang ik tal'isoh.
aip cin hai ma'aipi sopah onol minsoma.
pacinpisingon saia mas tomaz cia.
ta'azaan ik hazamikit to to'i'ia.
hazam hai to'i'ia ta'azaon ko.
takna' to sanavan ta'azaan ik bonon to kahohozas.
andii an hai inak.
masial sain to iliskinon.
hanimolmolan hai inak a is'aang.
isain cia hai sopah a hanvangtakismoot.
ma'a'anak ik saicia.
mal'anoho saikin sia pangkaka saiia hai matodoldolo2 sia paloso.
sopahan pangkaka mas haimangsot.
sopah bonon hai isia pasinapan.
isaintan hai nii to mahto maon tamako.
hanop to bonon hai mapoaso mapadamo mas hanvangtakismoot.
moskon ta mapasnava mosaso mapatas mas sinpasnava.
siskoav saikin mas asang.
aip to boan hai mabahis.
adii bato an hai masmoav to madaing na nii as mahto sidaza.
'oka bin o<va>vaaz sia pas<na>navaan cia?.
sian hai dangian ta lihai.
adii is<na>navaan hai inak to andingalan.
mais ana zako hai na kodiip ik pansais.
adii a hai dangian ko tonsila mocingkol.
habas in hai na mapasiza ik saiin cin.
saikin hai ma<i>'anak saicia.
pa<'a>'anakan ko saiia.
s<in>ong<ha>haolan habas cina hai inisaiin tan.
na isaiin cin cina mapit'ia.
isaiin cin pit<'i>'iaan cina cia.
masabah saikin sia mas sapalan cia.
mas<na>nava hai nii to moampok palihansiap mapatas kilioko.
cina hai siza is<pa>patas mapatas.
andii halongsiva an hai sinlodah cina cia mas 'ovaaz cia.
tamahodas hai maskalon ko to patazav ma'otong a.
na siaminon ko amin.
hazamikit hai to<'i>'ia.
ta'azaan ik mas hazam to to<'i>'ia.
sima takna' lodahon mas Sobali cia.
Sobali takna' hai madamo mas kakalang cia.
andii kakalang a hai lakoa damoon mas Sobali cia.
m<in>aon in as aopa?.
ado m<in>aon in kaso.
lodahon ko saiia.
mahtoang tamadihanin saipok mazami mapisial inam aip cin to s<in><so>soaz.
makosia saikin ko'po hod danom.
makoa imita sa<i>doan saicin?.
ito Songlaoshi to isnanavan hai sakolazan aopa mas bonon?.
maza ma<i>sinap mas aotok to baboikit a hai tonnangadah sia Sobali to lomah.
mazima saiia macindon mazima amin kadavos.
cis'oni saikin maopa cin to iniliskinan latoza in.
isian ik Taihoko.
na mataz in ik.
sahal saikin kozakoza to bonon cia.
mazima saiia maon mahaizo mas mapais.
andii iskaanan hai mahaizo in.
andii ociaan hai mapais.
s<in>kosia ko to kopo hai na i saiv to Sobali.
saikin hai bonon toza to bonon.
Sobali hai mapatas sopah to patasan ahil.
Sobali hai sopah haiapon kahozas mas ito boan to hozas.
inak tohaspingaz i sia Taihoko kozakoza hai manaoaz.
inak tacini tohaspingaz a i sia Taihoko kozakoza hai manaoaz.
nii saikin osadoan i taniko to mikoa inaicia s<in>kozakoza.
na makosia cina mas adii to ngol'a cia ma'anat pandian.
maz isoo kozakozaon?.
topaon saikin masnanava cia to matotoa danom mapahood Hanaivaz cia.
sima takna " lodahon mas Sobali cia.
takna' masnanava hai lodahon mas Sobali cia.
Sobali takna' hai sikapot mas masnanava.
takna' masnanava hai pisialon Sobali cia maliba.
cis'oni inaak to ovaaz talpataz kozakoza.
sinaipok Sobali cia to aso hai lolo'ang.
takna to sanavan ta'aza ik tamahodas to to'ia.
wanglo an hai nii in mahto iskosia.
Ma-aq sia Bonontoza ka islolos-an a sia boan a mesnava, heza sidoq a mas-an a islolos-an, ma-aq sia Takbanoaz a heza to mas-anqandosa, mopa ta to:
mako-oni itobonon qaningo, takilibos to miniqomis, minlilibos, is-onqoqoma, isqaqanop, siin vono to qaningo, pin-oni maszang i patasan, maszang i: los-anmalaqtenga, los-anmapodaqo.
Ma-aq a kinosan a heza bosol, vanis, binsiq, madoq, tai, vono to qaningo.
Ma-aq qabas a Bonontoza ka menoom to sidoq: Takivatan, Takibakha, Takitodo, Takbanoaz, Bobokon siin i Takopolan.
sia isoaz haan qoma ki madoq, po-i, hotan siin i tai, ma-aq a ikmanano-on mama-on a sia madoq i ispasimamazav to paaz;
Ma-aq a itoqabasan a is-iqomis i Bonontoza ka, ni-i to kopa ki qanop, kilim amin i onqoma-on molosqolosqo monqoma
mapedaza ki itobonon to sinsamasqing is qaqanop, sasoo to kapano-on to sinlos-an.
Ma-aq sia Bonontoza tastoqamisan a mastaan kadimanon to islolos-an a qeni-anan a, sanasia ki tanqapololos-an ta
Kopa ki inikmoli to bonon ta tatini ka ongnada-an i diklabahi, oo to doma-anan is ongnada-an amin a doma bonon
Ma-aq a kama-ihaol a lodon a pin-oni-on qoma monqoma, siza-an i na konon i tastolomaq to bonon, sia madoq a nano to kakonon i Bonontoza.
paskopa ta nenka to tastolomaq, pesia isia bananaz to katotoszang a inai ta eldikosan; losqa to ni-i ka sinilomaq to bananaz a tohamo-on masipol.
Ma-aq sia Bonontoza ka isnanava to qaos a sia topa-on to "samo," masnava nepa mita, mapinheza mita ki teklas, masamo ata ikmoli istaa.
Sa-oni-an amin to miniqomis a isia melantangos pinala penaam to dalaq on, iniqdi-an i melantangos to keqoma-an
Al topa to mopa ta, somadengaz somataz nenka mapakadedaz a tastopakatoszang a.
ma-aq is pinit-ia in a ponkonbo-on haan dangi-an i samaz to amono madevoq, sosan i danom, pihanon haan baning sisila to talti-on a
Ma-aq is maloskon ang a tastopakatoszang i tamatina ka, sia tamatina ta ka sanada-an i sikopa to iskozakoza.
Ma-aq is modaan in a Tama ka, sia in toqasnanaz ta ka sanada-an i sikopa to iskozakoza.
mopa ti nepi to malavi ka katotoszang a monhaan petonqalan in to tastolomaq ta, madamo ki binano-az ta, ama-on nait ansaqanon, pinahiva-on siletlet madas modaan.
Minos-an, sonsonon a Bonontoza ki doma to sidoq, tanmangmang tan-anak moqsip haan pais
Paaq po-on ma-aq qabas sia Bonontoza ka tamatina ka, tataqo-an a ovavaz-az to, masamo mako-oni tanastina mapatno ki qanivalval.
Pihanon bokzavan maqaltom, sanasia isia ta sinkozakoza to memako-aq nepa to miqomis ang palosngivon i hilav maqaltom
Ma-aq sia Bonontoza ka is-onqoqoma to islolos-an a, masmoav to madia salaz
Toskon tosaos: Asa to heza tatini ka totatangos a, ma-aq in a doma ka mesikitngaa toskon tosaos sokanaqtong tosaos.
paaq po-on ma-aq a qinatol a tilas a, minaqtong kaonon i tastolomaq bonon to nait ponti-on qamisan ta.
Ma-aq i los-an a, nano to sia malastapang a mapintamasaz i itobonon to is-aang, ma-aq a mininhamo malastapang to bananaz a
san maqto-ang naam a pattilasan kopapensanan alotmozan, sonata in a madoq,"
todiip a isnganan haan bonon nasto ti to pasibotbot istosaos is kanaqtong in los-anminpinang, masomsom to san maqto-ang mapalapongqol i nakonon.
Ma-aq is poskonon in nenki tosaos a, maszang totoza tastas siin vano ka sintosaos to titingting salaz tan-a-on, totoza to maslingdengaz salaz tan-a-on.
oka sia Bonontoza ka pakasia bananaz nait binano-az patosasais tosaos, mopa nano ka Bonontoza to tapokaz-av, maz-av tomangmang bazbaz.
Topa ka maimadadaingaz to, inisaan dao ka madadaingaz oqaivan vali to mabokzavan miqomis, topaon a daingi-anan a to Lokang;
Haiza mita Bonon qabasang noom a sidoq; takiVatan, takiBakha, takiTodo, takBanoaz, Bobokon siin Takopolaan.
Maaq mita takdadaan a, isaan mas-an saba mitolo kaidaqvasan saohaan maposan saba mitolo kaidaqvasan to lodon.
Maaq a davos ona nito kaopa isaan los-anan ata ikma-aion, qailis amin ikma-aion dis minsoma a taintongo to tais-aan.
Maaq dao ka Bonon to tastolomaq bonona malalabas, moskon amin isaan lomaq ta miqomis, paqpong nito tinqozaon i haiza masipaton, maaq nii a mahimaon a bonon isaan lomaq ta.
Maaq a Bonon a, malalabas a tastolomaq bonon moskon miqomis, haiza tastolomaq saosaan ma'nomon, mapitoon a bonon; haiza dao amin a pansaan mavaon a bonon moskon isaan tas-a lomaq ta.
maaq dao ka Bantalang na anqai ki Bonon asang siin Pinoyomayan sidoq to asang a, asa dao to madas i salo boqol, na ishavon i qanito dikla.
Haiza dao mita Bonon Lolos-an Pasinapan. Maaq a Pasinapan to sinkozakoza a, sia ki mahavon i qanito' dikla to islolos-an.
maszang doa ki lokis siin bato, siin mita bonon, haizaan amin qanito'.
Maaq mita Bonon malas madadaingaz sintosasaosa mosqa makintao a isliing, sia ki; "mabongbong," "maidodoo," "manongkis," tao a isliing oszangon tosaos a mintas-a a sing-av.
Maaq i silalaloan bazbaz a, na havonon aipa mapodaan, nito pinhamoon mapalastapang.
ngaos a Bonon hai taosia Nanto, aipincin hai aiza taolosho kosia insoman mas vali to Kalinko
namahtoin dao kata mapapatas mas sinpalas Bonon to halinga;
Sopah a ito Bonon a islolos-an to sinkozakoza, siamas Mapodaho, Andaza, Manahtangia, mastaan sahosbon sado.
isia Takao hai masoaz mas ito mamaklang to halop, Maaz kata Bonon a mihomis isian ihoho to lodon, masial dao a sinsosoaz sanglav siin kokot-ahon, mahtoin kata ikma-ion mamita minhomis.
Maaz imita katdadaan a, isian mas-an saba mitolo kaihohoan saosian maposan saba mitolo kaihohoan to lodon.
Sahosbo Bonon mas davos, mato mapisbosok bonon hai siamas kaopa mas maimadoh to davos
Anatopa kata Bonon to pavaian, mihdi a inihomisan, asato masaningsing a imita is-ang, maszang danom to maning-as.
Isia Bonon to asang, aiza to tatao paliskadan, tasa hai is-amaminan lolosan, mahansiap saia sado tos-a, saipok asang, paladoaz ispinghalinga.
Tasto lomah bonon hai kaz tasa lomah katdaan, tasa patcilasan, tasa baning, moskaon kozakoza, moskon maon.
Taioancin to Incomin hai oka to tasa sidoh maszang mas Bonon to sopah ispasisiza to samo.
aiza sitangoson at saipokos naminbananaz to tasto-lomah, mais taldaingin hai tahoanin to kamo hai tasto-mapadangi.
Mais hanop bananaz, sopa isia lomah samo, minis antasban samo at kidaz mas hanop to bananaz.
aopa boan hai masmoav to tapokaz-avan, mais patnoan so hai namacisbai sa-ia tonghabin, naniin tahotaho mindangaz mas isonghohoma to iskozakoza. Pahasia masamo ovaaz mapatno boan.
Kanahtongin hai mahoshos bonon haidang sia patcilasan to hao mas sinhais bakaz.
Mais os-opa ponpitoin ovaza hai, masohis tamacina mas masmoh to babo isaiv mas olomahon, masohis mapinaskal pantamaon sinmas olomahon taisis-an to sintaohomis mas sinsaipok.
Sihailaz los-anan to hanian hai, sana sia tamacina to ado aozan anis ovaaz to tailian.
Mankaon masaiv babo hai sin-atomashing olomahon, mapakasia pinilomah mahto aizan mas masial mahatba to maikingna at sintaohomis mas ovaaz.
Maza min-amo Malastapang to mabananaz, siainono mapihatba toshit mapantatalam, aldidipaon mas bonon.
Pahasia, habas bonon mais nit o maikavas, nii amin maipakaon tasto-asang mas hainopan to sidi, babo, hanvang, tomaz hai
Atosalpol on sain miliskin, aopa okain Bonon antala mapalmamaopa mas mailanhabas to malka-dalah to hansiap.
Bonon hozas hai islolosan, pahasia kahozas to tacinicini hai asa to maisna isang toskon pisosling. Mais kahozas hai asa to sahosbo, mananolo, itsialon ta-aza.
maqto dao ka aco'a manengkal la sinap pi tosmomot, maqto amin, aopa la aco'
kinozin amin na takiVatan maisna han takBanoaz minvaz monha'an haolovatan.
todip pi heza a sinloc'an natodipin masaspot siza na'ispaqo i tentongoh to tec' an.
maqa sinloc'an na nanoto masomsom mi diqanin to sepokavang mapincihal mita a iniqomican cin elkas'angan to sinkokoza
pangqa maqa samo ka asa to kapimopa'on ni Bonon han inqomican.
ni a ovava'az maqto minhamo qo i davoc
maqa sinkokoza han lomaq qa pavazon, maqa bananaz a cia qanop cin malkaqoma ka palkadan, kozakoza ki kapisingon cin masoqmong to sinkokoza.
pahahalak tilohloh mabelolo masomsom loklac tamadiqanin.
macoaz i sincocoaz nakonon, tivalval ismot
Maqa Bonon palcicia pasiza a, minihan pasiza nito qalmang mapalaktan somataz moskon.
Maqa Bonon qabas sa heza a topaon to pasibac.
Heza a ova'azang nga bina'no'az za ngosonin siza pilomaq sepok,maca talbino'azin na min'onin pinilomaq.
cia ki temilomaq to madengaz za tan'aon to na makoa, mintas'a ka is'ang latoza.
mopata cia madadengz Bonon na sintaqo ki ovava'az to; "masamo mapatno' i qanivalval.
asa ka binano'az to picihalon na madoq maloqoc mintapaz, delazon han sila
Maqa ka mankazhav to sinloc'an na, sintopa to matomacqing ngi olomaqon to Tamatina to sinepok
maca mapatno' i boan na, na mosbai ka boan tongqabin
maca tis'oni pasanpanaq mataz a, ni amin na melotbo kilimon, opa naqabinon ni pais sa melokbo cia
Maqa ka malastapang nga, mastan soqbongon ita bonon sado.
asa to kan'anak madelaz zis qalinga na'istako.
siza a Tamatina ki asik madodong ngi ova'az pinavong, qala maqa ova'az za minqaliv misbolcok patazos baqic ci vali.
maca minsanavan sado bintoqan han diqanin na, asa miliskin to medec'an mita.
Macia Bonon na sintosaoc madadengaz qabas sa, nanoto heza makin tao ka singav, topaon to "mabongbong, madado, manongkic" makintao matiskon istosaoc.
maqto amin piszangon itomadadengaz kaskon tosaoc
maqe hezang a ova'az za, todipin maqto patoncoqeson pakahan tec'an ni tina patingan ni ova'az.
maa ca nakokozaon to diqanin icanon nai banhil makaos mapasqaal
Maa ca sinkakaos icaan "Isisipol Qani-anan To Sinkaos Banhil"a, moamin pali-oni is-ongqoqoma ciin isqaqanop to dailaz, kaoson nai amin ca maisna kitngaa saokanaqtong to qani-anan.
namaqtoin dao ata mapapatas i sinpalasBonon to qalinga.
Maa ca Bonon haip haiza noom ca sidoq topaon to; takiVatan, takiBakha, takiTodo, takBanoaz, Bobokon ciin Takopolaan.
kinozin amin ca takiVatan maisna caan takBanoaz minvaaz moncaan haol Vatan.
Maca acang i Bonon nita haip, malvavasvas miqomic ican Nanto, Takao, Taito', cin Kalingko'
Maca ita Bonon na dangian matan madaqvas, macial ca sincocoaz sanglav cin kotdaqon, maqto ata ihanta miqomic.
todipin na maqto ata osadoan tat-saba bonon moskon pasibotbot cin malastapang
Maa madadaingaz qabasang ican ata Bonon Saviq ta miqomic
Maa ca Bonon a misna caan tas-a boan saocaan mac-an qan dosa boan haiza ca a sinloloc-an
Maa ca madadaingaz a molosqo moncaan Saviq ta, tis-oni kikilim i baqlo to qanopan ciin onqomaan dalaq, anaqat bobonto ca madadaingaz mololosqo.
ciat tama ca mangono macaiv i iciata bananaz ovaz-az pakozakoza, maa ca tangqapo loloc-an to kokozaon a ciat i-acang ti cikaopa ka is-onqoqoma to dailaz.
Maa ca lomaq a tas-atas-a, malkinoz a haiza patilacan, haiza amin sapalan icaan didingalan
pinhiva dao ca bonon mahalak silolos binanao-az ta.
Maca bis solon a sintopa to, maqtoca madoq maszang bis solon to mahiav tal-ia matislac ca lac
maca Bantalang laqai i Bononacang cin Pinoiomaian sidoq to acang a
pancaan mata ca sinpanak anaqat olavin minboan, minoni laopat sadoan ta ka boan.
mosaso to maqto taoqomicis ovaz, nasaoqabasqabas ca dii. pantitinaon namoamin to nasaisaipok taoqomic is ovavaz dii.
maca binanaoaz-ovaz sisilis madadaingaz matinon is holoc
maca ngan cia iciat qodasnanaz to ngan, maca masitoqas to binanaoaz a, iciat qodasnaoaz ca ngan
asato tomantok taqo ana-anak to ngan cin sidoq, maca maopatia na-okain is matosamo.
Isaq isoo pasnanava-an?
Monisaq aso onisin?
Mazima aso sadoo tilivi?
Bananaz naipa.
Mapapatasang aso?
Tosasaosang saam.
Papiaq amo tastolomaq?Hahima saam tastolomaq.
Piaq isia ovazazton sinaipok aso?Tas-a isia ovazazton sinaipok aso.
Misna-isaq aso haip?Misnahaan saak lomaq haip.
Si-isaq amo takna?Sihaan saam lodon takna.
Namonisaq aso laqbing?Namonhaan saak lodon laqbing.
Isimaq naipon to ovazaz?Isiaton naipon ovazaz.
Isimaq sidihkon?Isiata sidihkon.
Nipon a dii.
Masnanava naipa? Nii! Ising naipa.
Miko-aq aso to? Masakbit inaak to bongo.
Misnaisaq aso haip? Misnahaan saak lomaq minsoma.
Longqoan / Paloso naipa.
Isaq imoo izok?
Haiza inaak tas-a naong.
Haiza isoo hotan?
Haiza isoo po-i / tipol?
Haiza-an saam soi.
Vali naipa.
Bonbon naipa?Nii! Po-i / Tipol naipa.
Madangqas isiata to holos?Nii! Madaoqlas isiata to holos.
Tokao-oq isia masnanavata ngaan?
Simaq ovazaz a?
Madoo saam monhaan qodasnanaz to lomaq tantongo, aopa napakaonan saam manamboq to kaokaonon, dason monhaan qoma masiol sanglav, maaki tan-a qodasnanaz paliqabasan a, manahip inaam isaang.
Mazima aas vingkio?
Namon-isaq aas onsin?
Piaq soo lomaq tilivi?
Tosasaos aas laopadao?
Papiaq soo tais-aan?Haiza tas-a masitoqas siin tas-a masinaoba.
I-isaq moo lomaq?Ihaa lodon.
Maina isaq aas minsoma?Maina haan aak Tankinoz minsoma.
Aso aipi.
Loqi aipi.
Qanglas aak mapas-aq holos.
Madaoqpos istaa qolbo.
Isoo aipa sinsi? Uo, inaak aipa sinsi.
Namon-isaq aas laopadao? Namolomaq aak laopadao.
Hotan aipa.
sokoi aipa.
Pangka aipa.
Isaq soo hotonga?
Isaq a binanao-aza?
Isaq intaa pangka?
Isaq soo hana?
Isaq soo lamoqo?
Haiza istaa kaviaz.
Piaq sia ovaz-azti a izok?
Boan aipa.
Mohapavin a boan?
Monhapavin a vali?
Manao-az a qanivalval
Isoo aipa sinsi?Nii, inaak aipa tina.
Haiza istaa ovaz-az?Uo, haiza.
Maqansiap aas mapas-aq holos?Uo,maqansiap aak mapas-aq holos.
Toqoaq soo tama ngaan?
Toqaoq istaa masitoqasa ngaan?
Simaq a ovaz-aza?
Ni to
Masisipol saikin ahil laopako.
Pishasibang kaimin laopako.
Mazima ovaz-pingaza sado mas ahil.
Mazima ovaz-pingaza odoli.
Sima sa-ia?Sa-ia hai Hanaivaz.
Sima mabananaza?Inak sa-ia to masnanava.
Pia ito ovaztan aso?Tasa isaitan aso.
Cinpia laopako?Cinpat laopako.
Cinpia kaso sanavan masabah?Sanavan to cinmas-an saikin masabah.
Madanghas ito ovazcia olos.
Tangia sain.
Sima malospingaza? Inak sa-ia to tohaspingaz.
Maz sain? Hanivalval sain.
Isa inak ispapatas? Avandi iso ispapatasan.
Ado mazima ovaza kahaningo? Ung, mazima sa-ia kahaningo.
Lokis sa-ia.
Paz sa-ia.
Pangkaka sa-ia.
Paloso sa-ia.
Isa malospingaza?
Isa inak hanvang?
Isa inaicia pangkaka?
Isa iso poah?
Isa imo bonbon?
Aizan na-ia mas ishahaishais.
Ado aizan kaso mas acipol.
Pia iso iskan?
Pia ito malospingazcia olos?
Ponpin iso naobapingaz?
Hinivalval sa-ia.
Ado isnanavan kaso?Ung, isnanavan saikin.
Ado mahosbo pangkaka-an?Ung, mahosbo pangkaka-an.
Ado hodanan laopako?Ni, mon-apavin vali!
Ado mazima kaso sado ahil?Ung, mazima saikin sado ahil.
Macial aco?
Madoas macipol patacan?
Losbot amo mockon macipol patacan?
Pia so pan tamaon?
Lolosbot as tantongo qodas nanaz cin qodas naoaz?
Pia ico kaviaz?
Kavivilaang caam laopadao.
mon dip
sadoan to
Qanciap aso tal daqeis?
Maca binao-ao daiza ka madoo mapohanghang.
Mon icaq amo takna?Moncan cam takna ba-av.
Ici maq a di cidi?Icia ta cidi.
Malosbot caak mapac-aq holoc.
Madia nai kat kaviaz.
Mano-az nai kat kaviaz.
Pia tatlomaq soBonon? A-a'pnom Bonon.
Qodanin nin? Ni, mon-apavin a vali.
Macihal haip a diqanin? Ni, qodanan laopako.
Madoo as macipol? Uo, madoo caak macipol.
Macial naopa? Macakbit nak bongo.
Piatat lomaq so? Hahima cam Bonon.
Patacan naipa.
Holoc naipa.
Icanak qodas nao-az?
Icanak tina?
Icanak at sidi?
Icanak at ba'bo?
Haiza mita holoc.
Pia cia ova-az dii kat bonbon?
Manao-az ca boan!
Manao-az ca boan sadoan!
Coqbong ngat pangka longqoan dii?Ni,manac-ak.
Maqacmav ca bonon dii?U',maqacmav.
Haiza cia ton va-az?U',haiza.
Madain ngat lomaq dii?U',madain ngat lomaq di.
Qanciap a ova-az macka tocaos?Uo,maqanciap nai tocaos.
Qanciap-as pac-aq holoc?Uo,maqanciap caak mapac-aq.
Cima cia isnanavan daiza ngan?
Cimaqat bananaz daiza?
Masisipol asoo?
Asa aso masipol?
Pii ca qamisan soo?
Pia qaningo moo han lomaq?
Asa aso sado qaningo?
Bonon ca tama soo?
Asaon soo ca kaviaz soo?
Bananaz a cia.
Pislalaingki ca bananaz ova-az aiza.
Maqanciap aso kaqaningo?
Asa pislalainki ca binanao-az aiza.
Cima ca binanao-az aiza?Toqasnao-az naak.
Mon-ica aso laqbing?Monlodon azak laqbing.
Ngaong ca dii.
Piin ca qamisan soo?
Mataqdong ca holoc ova-az dii.
Tainga ca dii.
Bongo ca dii.
Qodananin? Uo, qodananin.
Mon-ica aso ca laqbingin? Namonhan caak lodon ca laqbingin.
Mataqdong ca ngaong soo? Uo, mataqdong ca ngaong naak.
Mikoa asoo? Macakbit ca bongo naak.
Piakas tatnolan mindangkaz tingmot? Han azak noom tatnolan tingmot mindangkaz.
Talolong ca aiza.
Ica ca toqasnao-az naak?
Ica ca bonbon moo?
Haiza isqaqaisqais naai.
Haiza pia kaan soo?
Piia ca talolong binanao-az aiza?
Boan ca aiza.
Mintasalin ca boan!
Mintasalin ca bintoqan!
Manao-az sala ca bintoqan!
Macial ca diqanin haip!
Tataqo soo a ciia?Nii,tina nak.
Malaongkav ca tina soo?Nii,mapotis ca tina naak.
Haiza ta-a naobanao-az soo?Uo,haiza ta-a naobanao-az naak.
Asa ca ova-az aiza kaqaningo?Uo,asa cia kaqaningo.
Asa aso masipol?Uo,mantan azak asa masipol.
Namoncan amo sipolan kavila?Uo,na moncan azam sipolan kavivila.
Tokao-on ca ngaan tama soo?
Tokao-on ca ngaan tataqo aiza?
Kama-aq monlomaq to?
Mas-anqantao in.
Mavia asa to maqansiapi?
Piaq toki?
Asa saak mabaliv vaqon.
Topa-i soo lopako i.
Papiaq so a tes-an?
Isaq qa toqasno-az so kozakoza?
Ma-aq mo a asa-on ma-on?
Maki-a! Qaito nito minsisihal.
Na makoaq saak mon-ita i?
Natanam saak meqan mon-ita.
Taqo-ing, nataqoaq nai ki soqesin.
Asa saak ma-on tomi.
Maqoaq ita hinanat?
Sia ki tindankol.
Minton masoaz poaq amin lokis.
Opa i namaqto matapha titi.
Nalao nito maqto, opa matmozin naam lehlih.
Min-oni engka o-ampokan to liskada-an, masvala malkabonon.
Nalao ola-an isiata to tamatina.
Papiaq amo maholav a?
Isaq aso lopako isnava-an?
Asa po-on ni!
Maqansiap, qaito masmoav nai maqasmav kozakoza.
Sia paav siin dandan.
Ni, langati masihal ista a is-ang.
Heza, siaki ihan is-opa hima boan to Malaqtenga.
Ma-aq to sidoq qa mastan malalamas?
madopna
Kamaaq aas mon-ita?
Painokav a kapa holosa mongka'ko.
Mas-an qan dosain a boan laopadao.
I-isaq ata laopadao?
Kilim ata bonon masingav nalaqaiban ita to daan.
Mation qan hima saba soidaing.
Pisihalav a landonga ikma-ia.
Simaq maisnava soo malastakiVatan?
Tosasaos aak pinaskal isoo is-aang.
Tak-i-isaq aas?
Takisaan aak Tankinoz to asang Bahoan.
Monqoqoma aak to bonon.
Mananolo naip!
Azoq i! Maaq toza soo a na-isbabaz zakoan to?
Namaon to tanangaos, moskon ata masomsom Kamisama, matomasqing Tamadaza.
Namindangaz tama naak maqosva qoma.
Mantok, nii aipa qalmang qaitmal, masihal amin a sinpanto istaa.
Miqomisang aas mindangaz zako tasban i kapisingon to daan daingaz.
Masiahl. Saqaal aas Loma to sinpapatas?
Namongain dosa qamisan, isboan haan Tainan zaingako a mosoo aak mon iti kozakoza. Maaq soo kozkozaon?
Matoang aas sandoo ki zaikosang.
Manaskal maqto pasadoo soo.
Uninang, manaskal maqto mapasadoo moo.
Dasavin daoka kaviaz so-on molaon haan kakaonan, namoskon ata maon i paitosanavan.
Naminhamo aas los-an Malaqtainga?
Uninang soo pantamaon masnava zami.
Simaq sidoq mastaan to malalabas?
Piaq mita Bonon sidoq bonon pokonon laopadao?
Piaq mita Bonon sidoq?
Haiza hima sidoq.
los-an Poot
sadoo haqil
Disoni qaitmalan
paat boan
Ka cilas, tamana sinmas cici.
Mais maipaioin hai nakoisangbin kaso i?
Isa to asang katdan mamo?
Mazkai, moskonang kata isaincin los-an pisnaskal.
Uka sia piskazavan mahto kaonon.
Isdangazin izamiancin.
Ado mahto kaimin taosia moancia?
Nakoisabin kaso i?
Motosbota saosia palavazancia santanaskaon at naosadoan.
Uninang so tahoko mas dan.
Ka to maz-av.
Aizabin iso islos-an i?
Napikonang mais maopatadao.
Ni iso sinpalinanoto mangapos.
Kavas, mihomisang! Biong saikin.
Makoa kamo tas-an mais maloskon?
Aizang bonbon, salitong, kangavas mas lapat mahto balivon..
Napia to pangkaka?
Makoin kaso laopako to paini-io-oan?
Natanpapia kamo maisna Congli kolomah?
Ano, sa-ia hai ito Alang to pingaz.
Makoa sa-ia to malospingaz?
Haito asa amin saikin masoaz sanglav.
Isia Taioancin modandan sadosado hai makani to makosoi.
Aping, aitonao hai-iap saikin odoli.
Aopa saitan imita mamantok to odoli.
Ung, nakodip saikin mapasnava imita mailantangos to odoli.
Ado minin-amo kaso Manahtangia?
Ung, asa daingaz saikin ohai-iapan.
Adona minsosang habasin?
Papia amo saopata?
Koacona to paon to Lokos?
Domaq to kava-i masoqzang ngin?
Topa haiza tingmot kitda-an qaising?
Maqto-as mongaos ma'on.
Macaminaonin na ngaosan pakaon vivi.
Maca loc-an na nitpongol taqoo zako.
Maqto postan madas to papia bonon.
Malkamaz ca naoba Bananaz cin binao-az?
Malkamaz qa aso?
Molomaqa papiaqa amo?
Haizacam to mamac-an bonon haizang ca dangi-an?
Maznita ca tondazan monhan Taihoko?
Maqto aso ton han inak lehleh saohan Taicio ton han lehleh qacibang.
Maopat mabaqeic cak cin ma cakbit bongo?
Maqtoang dangaz patngono qalinga?
Namilickin cakto pakaonso takining-av?
Kiaon pidai-on namoaz pinmama-az maqto maca aboqannin.
Asacak mon lodon.
Maqto ata maltatala tanabal moskon kavivila!
Uo adason cia sado poaq qei dandan.
Mong qoqoma, haiza sincoaz tampodaq, lai-an, bahatlaingsaz, minoli, qalop, banoaztompo, qalopaz.
Uo, kangazing, cak ancaqang baho pon daza'taa.
Uo, na mananolocak, ancaqang ma onin na paqoozakon tas-a ceiq tamol.
Pin pangka so?
Qanciap aso malas Takibakha bazbaz?
Asa-kas pasnava qalinga mastakibak-ha?
Mol-o' diqanin maca macial lin todipin monhan Paqot kavila.
Na-aminta tasat lomaq maipata? Natalpia?
Namakoa ta laqbing?
Maca ma lasdo ca taitnolan, maqto sado Takisilazan to pistatalboq ispasado.
Maldidip maltatala.
Ihan cak Maihavaz pandoanlehleh sado moskon iciatakaviaz pahalak ima.
Topaica ova-az to nitomoscoav pakadaidaz, mohaza maqasmav masipol.
Qanciap as to piasidoq takisilazan?
Ihan mamacan qanpat sidoq cimaca moscoav mavai?
topaon cak
lao qa
dosa sabacoi
mongaos cak
oka doma
han lomaq
tinas-i lomaq
Laqbin azak mocoqais. Ua na ma kaica aso?
Masaoqzan azak, haiza maqto kaonon?
Mabaqait haip ca diqanin?
Malka piia ca diqanin haip?
Daqvisan sala?
Vaosabah coi.
U-na, sana soo na. Pitosaban.
Napikooni nitomaqto, na haan-nin moqning minhamo, macihala kavivila ka!
Aka-a kai minponol.
Maca kahaan nin inlocan-nan tinis ovazan so aka to, minpogol monaoh zakon ka.
Mosoamin madas, tancala ka taisic-an min hamo locan nak.
U-na, adasoko ca tina Poni maipata.
Haiza tas-a ca masitoqas, tatinica masinaoba, cin tas-a ca nobanaoaz.
Maqto, mapasizain azak haizin tas-a ca o-va-az dosa in ca qamisan.
Maizato nito macial ca sin babaliv-on.
Maon azam qaising cin qaso babo, kan, sanglav qodo, lisav samaq cin sanlavqatomo.
Miqomicang, maqanciapin azak.
Laopang ak mocoqais minis ca-an ising aivang naki ising ioo.
Maca mihalang na, asa ilomaq molo-na, nito modadan haan nata lahivhivan.
Maqto-an cia paton paklic zakon, ma aca vango paklic nak-ka siva, pito, nom, pat, pat, tao, pat, miqomicang so-on.
Maopai mintatasal ca vaivivaivi kaloqai, cin manaoaz poaq, maca sadoan na acang matan manoaz.
Na molomaq aso haip antala baqloh ka qamisan?
U-na, daso ko amin ca binanaoaz nak cin o-va-az molomaq.
U-o, maopata kana, namaqanciapin azak.
Maqto taqos iso kinikozan to liniqaiban?
Kadangazzak tao-ki nak podadas laihli.
Maizin kaviaz a binanaoaz so?
Uo, maopai kasaoqbonon zami sado ca sinlocan.
Bananaz aso.
Asa to maqaqasmav.
Pisihali ikma'ia.
Tina! Uninang!
Mal'o'ang! Namasitsitang saak nipon.
Papiaq isoo taisis'aan?
Monqoma ka tama tina.
Haiza vao tangqapo lokis ihaan qoma.
Manao'az to qoma.
I'isaq aso tindangkol?
Toskon ata tosaos i Pislahi.
Manao'az sia inaak tina to mata.
Aopa qanglas naipa talbongo
Malkapiaq haip to diqanin?
Talabal laopako, paaqpon pal'o'on saam.
Daqdaqanin qo naip matinmanano pinanaam.
mindikla'in inaak to tonton.
mindangaz zako kaqna pinsihal.
Makitosbot a, natonahaan asangta.
Altopa to madaing a tinpaq.
natodiip a lotbo minmaqatba.
Uo! Maopa sanvali'on a, mavivisqi ka sinkalaas.
Masitsit saak nipon is mina'onin.
Mindangazang saak masinav baloko nait tako.
Hima ki siva poskonon a, mas'an qan paat soi. Nito maqlis.
Nasia mas'anmas'an to soi.
Sasaivan azak tina mahima'on soi kis tasto'ail'oan
Totoza to malmimiqdi a tina.
Daqdaqanin patankaonon istaa ihaan maso'ismotan.
Mazima naingka tongqabin haan makso'an siin masobato to dalaq.
Madia isiata qansiapon masihal tan'a'on to sinpaliqabasan. Maszang nait pali'oni lako'aq a dalaqon kinitngaa. Misna'isaq ata bonon mininsoma.
Monhaan naipa vaivi to asang kozakoza, matosalpo saak istaa.
Natinmanano amin saak mapasnava.
Maisiqabas nano naam a sin'iqomis to maopata.
Ma'aq a topa'on to qaongqaong?
Malongqoa topa to oninang!
Haiza i'iti banananaz?
Isaq a sinsia?
Haiza patasan ihaan sokoi dadaza ta?
Inaak masinaoba ihaanang iociing isnava'an.
Uo, namaonin qaising onisin.
Mantan isaq soo ka lomaq?
Mishoan soo lomaq ka'ko ta?
Tan'anak aas monka'ko?
Namon'isaq aas laqbingin?
Namonhaan aak asang Haolvatan.
Madia naak a kaviaz.
Isnavaan aam sinsi.
Tinvao to misqang.
Mintivi aak inaak aki.
Masomsom dao ka Aqoza.
Lovlovan haip, namonka'ko'ang amo?
Maqasmav aam kozakoza.
Masolodon a Tai'oan.
Toqaoq a asang i?
Aopa maszang aak soo to tak'i'iti amin.
Haiza ka mapatala, tastosanavan mapatala haan vanglaz, tingmotin siza ki sinpaitala to iskaan.
Sanavanin a, mama a tama hotan siin lokis molomaq.
Namaaq moo asaon maon i'iti?
Tina, masaqbit naak a nipon.
Kavavaa ata monhaan ising, aopa tinbalvain isoo piding on.
Mavia ata Bonon to nito maqto mintas'a i? Maaq a qapotong i dikla ti to?
Almanano a, sia Pima ta ka malngangaos, kamimisqang a, motingkol aipa.
Tas'a ka ispapatas, dosa a papatasan.
Saivan aak tina naak mahimaon soi-daing tastolihai.
Daqdaqanin aingka ihaan qoma tangkakaon.
Mistaba amin isiata lava.
Maqansiap aas malasBonon pababazbaz i doma bonon?
Linsio aak mapapatas.
Ihaan pinanatas ti, madia sinkozakoza maqto iliskinon zako.
Nii a titi on mahaipi ohaizaan, maaq i maon titi a, sia taimilomaqa maqosil i titi ta.
Tismaopa ta, asa ata to miliskin imita to na'ikma'aion, todipin mabaliv. Aopa namosqain ata pinmama'az i soi.
Maaq aam takiVatana ihaan tastoqamisan a, madia ka vaivivavi to islolos'an.
Haizang doma to islolos'an, maaq aingka a, sia ki Malaqtainga, los'an pasoqaolosan, los'an matingaan. Sikaopa ka islolos'an sintopa to matomasqing i diqanin to sinsasaipok siin sintaqomis, na malisvala a bonon miqomis.
Mihomisang pingan.
Daho sai'ia.
Isa masnanava'a?
Inak sai'ia to cina.
Aiza to tao ahil idadaza sia pangkaka tan.
Mihomisang, maonin haising.
Ung, hai'ap saikin.
Maisna isa kaso minsoma?
Ado minadas kaso talolong?
Avandii inaka talolong.
Cinpiain laopakadao?
Mihomisang, Poni saikin, ado isaincia Bokon?
Ni to mahto, aopa sobzah inata hodan.
Mo hangsia, mililiskin saikin mamo.
Ito Poni tasto-lomah hai kobav sia homa matapol izok.
Isian a nai'ia sia pasinapan cia.
Katsi'alan painsanancin mas madoh.
Aiza tacini bonon lahaib
Namasikoa kosia Takao?
Mahasbit ning'av.
Tanama taho to, mazmaz isian Tai'oancin laaskakaonon?
Iksopaha maon kokotahon las, at mapin hatba lotbo.
Ado mavis'ik a laas?
Maklang a dihanin at kavavan ta soika'an maon.
Madahpa inak nipon, masnanava.
Ado iksopah kaso maon mas kamasia, mais maopacia hai naoto na konkoaan.
Ado abohanin amin?
Inak malong hai, milolo pishaidang.
Napia balivon so?
Ung, mas'an, maposan, macion, masipaton, ma'imaon, manomon, mapiton, mavao'on, masi'vaon. Aiskai! Mavai to kazangkaz masivao to soi.
Anatopa to kosia pasnanavan, anis kolomah.
Isa kaso mapasnava malas Bononi?
Konian ko lo'inci siza halinga.
Mavia dihanin to sanbilva to?
Ung, mais kanahtonganin so sado hai, kan'anakavin so masohis ponsia Poni cia.
Linsio saikin mapatas.
Kosian sai'ia vaivi to asang kozakoza, masalpo saikin saicia.
Masial aopa kaso pantohason?
Icaq qa masnanava?
Kankoho naipon.
Haiza hahima bonon a tactolomaq na'am.
Cia di ka talolong nak.
Ni to pinmama'az zi coi.
Poni, na monicaq qa aso?
Ha'an cak nom toki min'anoqo.
Laong cak, oka' a Ival lomaq.
Sai'icaq qa aso takna?
Moqaivin na vali, tindomdomin.
Maca isdengzin na, doqe maqto'in cak monata'?
Toqa ki tao to iliskinan.
Ka'a to monata, qacivong ha'an lomaq.
Madia a lehleh.
Taqoan ko aso, maqat qamo a maina dolaz tas'ion.
Haiza qaising?
Tanama topa ci mazmaz ca han Taivang ti kot'aqon?
Mato mina'on'nin a masinav i nipon.
Denpocon ko ka maposan coi.
Maca madaingin cak ka, na madia' in nak ka coi.
Sipolon cia to haiza naopa ka mocvai tac'a?
Qanciap aso malas Bonon?
Koci'an zako lo'ingki' siza' a qalinga ki qodas.
Icaqa ka mastan madaqvas to lomaq?
Koacona bitvaqan na diqanin?
Mesipolin cak, macial sado'an.
Ponpin to qamisan, na ni to qancepon to makoin naip laopako?
maca sanavan tan'a opop to'i'ia ka, na qodanan topa maca laqbing;
Qalto ni to sama'azan na', oto oma'anan mamantok.
Isnava'an cam haip matas'i ki qongqong.
Ma'aq qa qongqong?
Maca haiza al'o'an na, na maqto pisqongqong
Maqat tolkokan na saipokan ni tolkok cin vivi.
Maqto amin moncan ioving madaimpoc coi, siza' i coi cin podan i tingami.
Kopa ka pat boan soha'an to hima boan na, Malaqtainga to sinloloc'an mita'.
Cima ca ngan cia?
Itamba'av ca lomaq naak.
Maopas mastoqtoq sado'an ca poaq.
Malaongkavat Talom, mapotisat Bai.
Maqasmavat Langoi, mangai'at Pailong.
Kato pinmama'azis coi.
Moskonta tosaoc pislaingki qa.
Vao in tatnolan.
Maca qolbo kicia ha mataqdong madaoqpos.
I'icakanai Umin ciin Tiang?
Mincia ca madoq haip qamisan.
Daqdaqanin azak tonpaqaqais monca'an sipolan.
Asato mananolo modadaan.
Nii'a cia mapising.
Haiza ca tai' haan pangka', siza'i ma'on.
Molongqoa, ma'az ca asaoso ma'on?
Haiza ca lapat, kalitong ciin bonbon, haizang mantan madia'.
Haiza, haiza ca lapat haan tantangaosis lomaq naam, haiza ca laingkin haan congos.
Maklang ca diqanin, mahiavta ma'os sikoa.
oo to, namincial maca tailpiin diqanin.
Pakanlolo zakon to, asat sana tatnolan.
Altopat maqmot daingaz a maldadaok a cia kozakoza.
mistaba ca inakanak a nongnong.
Mantanas maqanciap malasBonon qah.
Maca dangi'as Bonon a antanmicqang is Taivang ti.
Mabaliv am is maszang a citeng.
Pantoqason, macail as?
Mantan ak manahip i antalakak is paitasan iso haip to diqanin.
Tan'a kak to kanaqtongin aso masipol, ooto na minonit tataqo.
Daqdaqanin ak mapatas.
Daqdaqanin ak mapatas is cikaopa ka liniqaiban inak.
Manahip amin ca masasato is paitasan.
Maa azam Bonon maca qanop a, ispaqosil is doma bonon ca qainopan.
salin to mintaisqang ca diqanin maca to'i'ia ca kohav an tingmot.
Maa naipi a kaitnolas maimadadaingaz qabas to qanciap.
Maiza nam Bonon ca lomaq bistav, lomaq kalkal, ciin lomaq leq.
Maca mokociat kalkal kalomaq a ciato malas aboqan.
Machoas acang inam ca Qabizan.
Cikaopa qamisan paat boan saoha'an hima' boan, ma azam maitatlomaq a loc'an malaqtainga.
Maca kanaqtongin pa'isav a, adasonin ca binanao'az monhan lomaq is bananaz, maaca tama tina ciin madadaingaz a matnanolo taqo to, asat madaidazis aki bai, maqasmava kozakoza.
Masnanava! Panpongol saak madas ispapatas.
Pasimoli'ang saak isqaqisqais qai?
Tokao'oq isoo tama to ngaan?
Piaqin isiata qamisan?
Haiza inaak dadosa masitoqas, tatini masinaobah.
Uo! Bonon sidoq saak.
Manahip isoo to tama?
Uo! Manahip amin saam tastolomaq.
Mako'aq antannata to diqanin?
Monhaan saak pasnanava'an.
Panpongol saak madas qaltis.
Nii amin saak minadas, mabaliv ata.
Moskon ata pismali qai?
Uo! Ina ata modaan.
Indangazi saak siza maqaihav qai?
Mi'asikin saak.
Mataqdongang daisiq, asiki'ang!
Malkama'aq aso sanganin?
Koskon ata ma'on izokton.
Tonganin tina mapit'ia paitosanavan to qaising, kola ma'on!
Uo! Tal'ima'ang saak.
Uo! Manamboq toza kaonon.
Uo! Namoqnang mapasadoo.
Uninang! Nadason zako amo monhaan asang mintivi madadaingaz.
Maldailaza amo, asa to madas iskozakoza.
Mangon, sado'a aso qazam.
Ikombo ita, mohaza iti.
Ma'aq isoo qodas tonda'an mabaliv sanglav?
Tondaza naipa kisia monhaan Taito?
Haiza! Masaopa'a tanangaos a, na'osado'an tondaza'an.
Maqansiap saak tonsozainsia.
Nii inaak papiaq qansiapon, nataqo'an zako aso amin.
Uo! Namaqto!
Haizin inaak masiva'on qan vao qamisan.
Nii ai! Madaingazin saak.
Bonon sidoq amin isoo to binanao'az?
Nii! Bantalang naipa.
Haiza! Piaq isoo balivon?
Aiving tao loop.
Balivang to tikis, saohani tastosabah soi.
Asa saak paangton.
Namaqto! Piaq soo simolon soi?
Maqto saak simol isoo to holos?
Maqto! Kan'anaka siza.
Mohaz inaak tas'a talolong. Moskon ata talolongan.
Lako'aq saak masoqis soi pisoo?
Nito mako'aq, todiip i haiza'in isoo soi.
Matas'i saak islabantiq, isdamo ki tanpahokaz.
Ka-a to masabaq.
Ka-a to pataliva.
Na niap qo.
Ni-i, Is-Abos nepa to panhahapavon.
Ni-i, Dosqav saak.
Toko-oq so-o masinoba ka ngaan?
Inaak nepa toqasno-az.
Inaak nepa nobananaz.
Malkamama-aq so-o tama?
Ni-i, inaak nepa nobano-az.
Uo, Bononsidoq nepa amin.
Kamamaklang a diqanin a, asa to qoqoo danom.
Na masihal todiip a diqanin, na ni-i to qodanan.
Qodanan nata ka?
Na maklang haip is talabal in to diqanin?
Sipongol saak madas i petasan.
Sipongol aso madas ispapatas?
Sia metolkok naak a konon.
Aping, minsoma saak kilim so-o.
Inaak nepi sinsoaz to hotan, siza-i tanam ma-on!
Ma-on aso izok?
Na kilim ata talikoan.
Na tonma-aq aso kis monPonghoo ta?
Na tonma-aq aso kis monlomaq in?
Tontonton a Manias is monhaan odidinonan ta.
Tontonton aso kis monpasnanava-an ta?
Makakeval saak to qabas ang, losqa to papal-o-on in saak.
Dooq kathaan amin ovavaz-az so-o ki asang ti?
Heza naak sinepok to tas-a aso siin tas-a qazam, maszang saam i tastolomaq.
Na masoqis saak dosa petasan.
Ma-aq is malhaqo ki qamotis a asa to makosia haqoqato ta, ma-aq is malhaqo ki tikolas a asa to makosia haqomosqot ta. mopa ta mamantok.
Ihaan lokis nasto ta naak a sinpalhaqo ka.
Malkamaaq aso laqbing tingmot?
Niciobi laqbing, na moskon saak tina monhaan kiokai.
Uo, kaovava'a mon'ita.
Ihaan nai pataki'an, aopa saqbita tian.
Tama soo a daiza'aa? Piaqin siata qamisan?
Moskon'a ansaqan bintovako!
Uo, na minhamo saak patindangkol.
Monhaan nai patolkokan ta madamo tolkok.
Talmadin nito pasadoo, moslo'in aso taldaqvas i.
Talmadin aso nito tantongo a, na loklasok naingka amin moskon maon.
Uo na! Sia i mataqdong a.
Baliv saak daos siin tipin i.
Baliv saak tas'a, sia'i baq'lo a.
Itqaal aas inak to sinbazbaz?
Masihal so sinipol.
Simola aas dingalan oskonan mapasnava ton isqaqaisqais.
Inak aipa pantamaon.
Uo Bantalang aipa.
Uo, Madadaqvas inam tastolomaq Bonon.
Uo, maqansiap aingka malasBonon.
Moskon aas iso to Aki Bai?
Inak Asang ihan Bahoan.
Maqoaq haip a diqanin?
Mabaqis nata?
Qodanan? Mavia as lovos a hobong?
Panpongol aak madas hasi.
Nii aak amin madas, Mabaliv ata.
Simaq aas?
Uo, Toza to masihal kanon.
Pidai-on maon. Nito maz-av.
Na modanin aak. Moqnin moqna mapasado so'o.
Masihal! Namoskon ata madadainga malasBonon mapabazbaz.
Aki, Minsomin aam sado soo.
Tondaza aak Vaso.
Tondaza aas Vaso monhan lomaq nak na talmadia?
Haiza nak Utovai.
Uka nak Utovai.
Haiza soo laqbingin ail-oan? Na asa aak mapabazbaz soo pali'oni ito Bonon minpakaliva itoqabasan to liniqaiban.
Nii nak madia qansaipon, Qaal na mintamasaz aak antalam soo.
Topa soo to maina isaq aas?
Maina han aak Bahoan asang minsoma.
Haip qanian manaskal mapabazbaz soo, Tanama taqo, Ma pali-oni qanop to samoh maqto?
Uninang! Ma haip sinpasnava soo manano to masihaldaingaz.
Haiza, Na piaq soo balivon?
Piaq soo tingting na balivon Niboh?
Moskon maposa qan tas-a soi, Sipolon a losqa'on maposan soi.
Maqto aak simol iso haqil?
Laqoaq ass masoqais zako soi?
Laopang aak maisoqaz i dalaq, Unisin na minang.
Dangazing ponhan Pat-tilasan azoq?
Iskaan kalala kombo madia in sindamo Iskaan.
Kosia aak Iskaan islalaopa manaq Iskaan.
Isimak aipi haqail?
Isia aipa Tiang to holos?
Uo, oninang sinsi.
Uo, Alang aipon.
Manak toqas nao'az ton to ngan topaon to Laova.
Manak naoba nao'az ton to ngan topaon to Moa.
Uo, ihan kako vingkio maszang toza tasto lomaq.
Iso aipon toqas nao'az?
Nii, inak aipon naoba nao'az.
Sas'pat aam ovaz.
Uka nak naoba nanaz, haiza nak tao to naoba nao'az.
Tais'aan amo?
Bonon aipon amin?
Maqoa laqbing diqanin?
Maqoa maloo to diqanin?
Na qodanan todipin?
Nii laopako qodanan. na qonanan i tinongqo in, monata asa madas talolong.
Asa ak mintalaban, manang'qat diqanin.
Panpongol ak madas haqil.
Tongan nin ak masinav baloko.
Kilim ak sinsi.
Na maqamaq aipon i podanon in han kako?
Monhan aipon olozi.
Apin, ihan as lomaq?
Uningan, kaononkaonon i madia sa vos.
Na masoqaz ata dalaq?
Monhan ata haip ba'av?
Sinsi, maq mita sadoan ihan vanglaz ta to?
Haiza ita talingkokas kokosbai.
Nii, ton daza ak vaso monhan kako.
Uka ak haip han lomaq, kilim domah to qani'anan.
Maqto ak siza qalinga? Asa ak kiloko.
Ka'a amin lasasing.
Saipok ak tas'a aso sin tas'a loqei, inak ainkon amin tasto lomaq.
I nam qanop to qaimansot ni to maqto patidoan binanao'az.
Nito maqto, nii amin binanao'az maqto qanop.
Mavai tas'a paan, ipin moqnang ma daliv dosa paan.
Ma daliv ak davos, haiza moo?
Na ma daliv an ak niboh, haiza moo?
Maqoaq dangqas diki?
Hotan tas'a tingting mation soi.
Aivin ak dosa sinloqos sanglav sin tas'a tingting to hotan.
Nii an as masoqis zako isqaqaisqais.
Lomav to malhapavon to holos masdang toza iso.
Asa ka qamotis to kosian mal'qato madamo. Asa ka tikolas to kosian mal'haqo mosqot madamo. Maopata nano isdadamo.
Mavia as maqansiapang an?
Nii'ang ak maikosia islalaskan malaskan iskan, maqto as moqnin masnava zako?
Kava ata mosoqis paqosil kaopaka taisian.
I'isaq a Aqoz?
Tataqoa to simaq aas.
Isimaaq aas sidoq to ovavaz'az?
Uo, Bonon toza amin aam tastolomaq.
Nii, Bonon naak tama, Taoloo naak tina.
Talmadiin nito pasadoo, dooq i taldaqvasin aas?
Masihal i! Monso'oan aak haip pababazbaz soo.
Minsoma'in qana aas pantamaon!
Nataqo'ak kaviaz naak mon'itia mabaliv, Maqto'ang vanaqan to tikis?
Piaq holos on soi?
Mihomisang aip, to hanian masnanava hai namasnava mo tokona kakanonnan malos Bonon topa?
Matonongsiva kato palinoto.
Pinsomava imo ishahaishais.
Saia hai inakto kaviaz, topaon saia to Ali.
Pin saicia aip hamisan?
Isa imo a boav?
Ni a dihanin lo'oman minsoma'ina bintohan.
Kabilva sangnang nahoanan sain mais sanganin.
Ni minaonin saikin sia lomah.
Sipongolik mapin bahis mohos.
Mazzso taongho vali kaonon i?
Maonik isia kako to sinpitia to haising.
Masial ina't.
Maviasto nito ma'asik i?
Na tona'pa'p dao saia.
Uka ilomah mazso a iskozakoza i?
Masanbot to masiala kaonokaononin sadoan.
Na modanin saikin namohnangik mosihis sado mas so.
Niang dahvisanang.
Ung, mihomisan masnanava.
Tana'nakik minsoma.
Makoa iso hodaspingaz kodip mabaliv sanglav?
Ton hikoki saia kosian Palkalkalan.
Ado mahansiapas tontanpo i?
Mahto na ilomahik maltala mas so-o.
Panaopincia imita sinsingav oninang isoto sintaho.
Kazin moda tasa pan.
Mabalivang to kaoman poskonon tasaba soi.
Laopang sintaktak namaltala minangi.
Mahton aopa sinsoaz sanglav sizaonin?
Adip tamana hai mahton isbaliv idaizato sanglav hai niang mahto sizaon.
Mapodavaz kaimin madamo iskan.
Mavia kaso to mahansiap i?
Mavias to mahansiap i?
i sima sain to ahil?
i sima sain to ishahaishais?
mihomisang, saikin hai Abos.
sima saia?
inak saia to pantamaon.
maz kozakozaos iso to tama?
masnanava saia.
ni, inak saia to naobapingaz.
pasimolan ko kaso.
sima kamo?
simabin i?
masalad saikis kakaonon tan. nakaonon so
ni, na kosian ta aip to hanian sia bangkal cia.
malaisko, mahto kanmazav kodi.
asa saikin koso-an cia tantongo.
ong! mahto.
ni amin mahto pacidanomon.
ishahanopa haimangsot hai maza samo?
ado aizang doma vaivivaivi patas?
maopacia hangasia, ado aizanas sanavas zikang moskon ta maos haising.
ongat, na lakoas masohis.
mal-isa a navo a?
pai-aopav zakoan cin iskanan, nakadangazan koas sibotbot.
minsoma'in a masnanava.
isa a Langos i?
anbahison a saia.
itomaaz to sidoh a kaso to ovaaz i?
ito'Alimos a saikin to ovaaz.
ado namin'amo a kaso mapasavai mais pantataip to hanian i?
namapasavai a kata mas mapasibotbot.
ado ilomah a hodaspingaz i?
oong iahai! siza'ik mas matahdong to olostan.
mihomisang, namabalivik mas tangosol siin ininmahavan to cici.
ispako'aminin a haising, aizaanangik mas boholtana, ado namabalivas i?
oong iahai! saivavik to tasa, namabalivik haising mais mohna'in.
sinsi' oni'nang!
sinsi', ni' cak itqal. maqto' aso moqnang topa?
o. sinsi'.
cimaq ata?
icia cak Umin panto', Sai nak ka ngan.
topa'on cak to Sai.
tokao'on cia tama so a ngan?
o, Manan ciata' a ngan.
papia so a masitoqas cin masinoba'?
saspat cam tastolomaq.
o, monha'anin naip kako'.
moskonang aso qodas so?
maisnaha'an cak Tamazo'an.
ha'an nak Qanito'an na mai'acang.
oka' haip lohom, minsoma'in na bintoqan.
na monata'in cak.
madaing nga lovlov va', macaqbit nak ka bongo.
ina' dan ata baliv vi ispapatas o?
azaqa, mina'onin cak ha'an lomaq.
ni, na sadokang cak hong.
o! paiso a asik di.
tonganin cak ma'asik.
malongqo'a, qo saviq qi'.
macial kaonon?
o, macial kaonon.
madia'in nak ka kaonon, aboqanin.
o! na pababazbaz ata madadaingaz.
ai maqanciap amo malasBonon! ai mailmanano'!
ka'ita'in ata?
mokoaq aso monha'an Lan'i?
ni, tonha'an naip hikoki monha'an Taito'.
mac'an qan hima' honcong kaha'an kako'.
maisna'icaq qa aso?
pia so qalinga qancaipon?
miqomicang, mailmanano' so haip pa sintaqo'.
o! daokdaok.
na mabaliv cak kopo', haiza' mo?
haiza' mo pinong?
oka', ni cam balilivan ni pinong.
pai'on qa so mabaliv?
moazin nam tas'a pan kitda'an.
mabaliv cak to dosa' tingting.
ni, sinasto'onin zako aipi' ana.
o na malao, asa to coqaison laqbing.
laqoaq aso macoqis hong zako'an?
ma'aq qa enpico' di ka' sinimol so ha'an Sai?
matomasqing tamadiqanin, madia mita haip pa i'nama'.
Cimaq iti a Lokos?
Qancip nopa aso ica tezakon to ngan?
Papia nginka bonon tastolomaq?
Hahima nginka tastolomaq qa bonon.
Uka nak bananaz to masinoba, heza tao binanoaz to masinoba.
U, Bonon sidoq amin na ovaokon
Mado aso mintanabal to deqanin?
Maq' soo tingmot ta sinkaon?
Mavia caso to nito talima?
Kilim cak sinsi.
Delmodin caso oka monidi, miliskin sala cak so.
Miqomicang, madeia cia salitong di ka voc.
Topa ka tina to madeia a lodonta qatibing.
Na monicaq cata haip?
Monha'an cata haip dao vanglaz ta?
Sado ata ki talikoan.
Ni, na madamo ata ki iskan.
Heza ita qalindis kosbabai.
Asa cak kavava sado ki talikoan.
Tonlehlehqatomo a Danivo'on monha'an pasnanavan.
Tonlehlehqatomo caso monha'an kokai doqe anak ontin lehleh?
Michoan na ioving ngi kako?
Asa cak monsoaon tantongo.
Maqato cak makocia kikai siza iso to qalinga? Na binonion ko paitacan.
Heza cak sepok tac'a aco cin loqe, inak amin ngka tactolomqa.
Sai, okain na lomaq davoc, inain caso mabaliv vi davoc.
Ni, qatangaz cak qodacnoaz babalivi sanglav.
Na mavia to monhav nak qa isqaqesqes i.
Sani, heza aso mockon Lokos simoli coi?
Machal maca mopata! Na otamoanin cak sikopa to tesmomot maca qabasing.
Icak qa kaol?
Heza' nak sintas'i pasqo iti, pangqa qanciap cak to icaqa nak ka haqo.
Ni'ang cak mekocia ki paniza', maqato aso masnava zako maca moqnin?
Totoza macihal! Mastan'in haip pa sinlaskan, makmozin na kalala'.
cakbit tian cia, han naip onata'an ta.
macak ka lizo, mac'anin nak qamisan.
cimq qa ngan so?
matakonav naip ismot.
icaq qa bao?
ni, minhamo aipon ni Sandaoncik to pantataiv.
maqto ata pataqo to na iha'an sisipolanta? siza'an ata qaningo.
mailmanano aso, talmadaion naipi matas'i?
macingav to piaqa holoc coi?
moaz cak baliv to tas'a, aivng cak ki baqlo.
Miqomicang. na kitngain ata.
Miqomicang tataqo'.
Nii caak maqanciap ti tokoa aso. Maqto maoqnang bazbaz.
Sitasali ca isqaqaisqais.
Toqasnanaz naak ca konan, topaon to Takoc.
Maiza ca toqasnanaz soo?
Ma'az ca kokozaon pantamaon soo?
Tataao azam a maitacan.
aloskonan aso tama tina soo?
Ito bonon azak to ova'az
Macisit, pimadai'i ca holoc i mainok.
Macaklo ca nata'?
Makao ca diqanin haan nata'?
Naso'zaq ca onin,ka'a to minpongol madas is talolong.
Macakbit ca bongo i masqa ca hivhiv.
Maiza ca Aping ilomaq?
Talmadia'in nito pasado.
Madia sala ca loqai' ciin ivot sado'an zako.
Tonlaihlihqaongo azak maipati.
Qalna maiza ta'a tatnolan.
Maiza ca laihlihpokpok soo?
Masivaon qan vaoin ca qamisan i naak.
Ma'az ca qancaipon so'o doma' a qalinga.
Mabaliv caak is hotan.
Ispasimolin zako kaot ta.
Monica aso?
Malkama'az aso?
Ma'az to mama'az ca tata'ion so'o ki?
Miqomicang sinaivang maimadaingaz to bahi', madiia ca qainopan haip.
Nataqo'an zako amo haip to tokao'on malasbonon ca motmoot.
Kanaqtongin ca pisqancaipan haip, sadodoo'a han daan.
Miqomicang, Bazai ca ngaan i naak.
Miqomicang, Balan.
Kaviaz i naak at Bato.
Cima ca ngaan i naobanao'az i soo?
Pantamaon i naak a konan.
Toqasnao'az i naak a konan.
Malkama'az a kokozaon i tama soo?
Uo, toqasnanaz i naak konan.
Masinavin aso ki ngolos?
Sincoaz naak ca hotan dii, tanami ma'on ti.
Madia'ing ca sinka'on naak, ni'ing maqto maoqnang ma'on.
Tataqo, nama'az ca sado'an nita han vaqlac?
Namodan ata haip macakcak i dalaq.
Uo, nanii cam mondaqvisan.
Namakoa ka cia maipa ki ising?
Tonlaihlihpaqaqais aso moncan i sipolan?
Nii to machoan, tonlaihlihpokpok azak moncan i babalivan.
Maiza amin ngaong ca saipokon zako, maiza ca sinaipok nanii to maqanciap to makama'az.
Pacingavang so'on palcicia ito qanop to samo.
Maiza ito samo ca isqaqanop moo'i?
Bazai, oka'in davoctilac han lomaq qi, nipin aso mabaliv i davoctilac.
Mabaliv azak i davoctilac, maiza' imoo?
Maqto naopa mokhivang pasimol zakon, namahiav caak macaoqais soan.
Ica ca haqo soo?
Macial na, moskon ata monvaqlac ti.
Uo, mahaiva paipata.
Namongain kanaqtong, paipa'ata ca oninin.
Tataqo, namoloo cak ca moqnin malkac'an. maopa'i nasadoo cak ising.
Tataqo, macakbit ca qongqongan it Malan, moloo cia haip
Uo, mati'onin tingting nak haip.
Namaipa caak kokozaon tataqo kilim i tataqo.
Icaqat Balan a?
Naminhamo caak i matoqtoqmali'.
Maiza bonon han lomaq?
Mantan manahip pasadoo so'on.
Ina'anak naak sintaqbo qa!
Uo na, vadaqon zako tokoc i.
Heza in so-o kaviaz binano-az?
Makoaq haip a diqanin?
Maaq so ka-asaon?
Maipia Kata Incomin?
Pia coi?
Molomaq minqamisan
Tailmadia-in aso ita kozakoza?
Macial ca sinbazbaz soo malas Bonon?
Haiza papiia ca Encomin sidoq?
Moponghav naak a isqaqesqes a.
Bai, misoma aam mintivi soo.
Ma daliv ak davos, haiza moo?
Haizan domah?
Daliv ak dosa paan, na ma daliv van ak tas'a tilas.
Bisokbisokin isoo islalaskanon, doo haizin naopa iskaan olaskanon, kavai soo sibotbot.
Haiza soo laopako kozkozaon on?
Maqoaq dangqas diki?
Aping minsomainik kilim so namapahainan ta.
Monhavin nak qa isqaqesqse.
Aping, maipati caak kilim so'on kavila.
Aiving caak ta'a masanglav to holoc.
Mati'on coi ca tattingting a hotan dii.
Topa'on inaak tina ngaan to Sani.
Modinoon amin isnanava'an ihaan tindangkolan, moskon pismamali, toskon pababazbaz.
Malaongkav inaak tama, kisaco naipa.
MalasBonon tama ihaan lomaq pabazbaz zami.
Topa qodasnao'az to, madia a sinpit'ia, loklasi amin tastolomaq to tais'aan koskon ma'on!
Nii saak matlaz maqansiap anak'anak iniqomisan to ovavaz'azang, matokaz'av to anak'anak qai Takisilazan to miniqomis.
Misnahaan saam Taihoko tonkisia monhaan Taito.
Sanavan, moskon saam monhaan Poot to asang ma'on qaising.
Maaq to namodaanin saam a, tangqa'ionin inaam to otovai, mohazin saam tonlaihli mosoqais.
Maaq to laqbingin a, matingmot a Tiang monhaan pasnanava'an, soqaison amin sinimol Tiang to ikma'ai'on pisia o'oskonan.
Maaki moqnin a, nataskon saak tama tina mon'ita.
Ihaan inondadanan, asa Tiang monhaan pattaki'an, qaito, panpongol naipa madas isqaqaisqais to haqil.
Haip to ail'oan, taskon saak toqasnao'az monhaan Taito mintivi pantama'on.
Madoo amin saak qoo dodas to savil. masihal amin qodan.
Tis'oni saak asa mahiav taskon madadaingaz monlodon qaqanop, daqdaqanin saak pinanaam matas'i haqo. Mohiav a, namaqto'in inaak sintas'i to haqo, totoza to odamo'an i takismomoot.
Maaq to singavonin a, todiipin saak maqansiap to, misnahaan naipa ovaz'azang isnava'an malasLipoon, binanao'az qai Bonon. Maaq to kozakoza naipa qai, mapasaqaal madia to Poot. Paaqpon, madia isiata qansiapon qalinga isbabazbaz.
Maaq to tantongo saam a, madia isia madaingazta isbazbaz pali'oni qanop to kaitiklasan.
Mapit'ia ka Bai madia to paitotaongqo, haiza iskaan, haiza maitolkok, haiza bahat, haiza ang siqot.
Takna, monhaan aak asang tantongo haan Aki.
Qanian to diqanin masanglav saa, nii to makazhav nii amin mabaqais, makahav a lovlov.
Ma'asikang aam amin Kako to sikaopa tansiki'an, mintos kaskon kozakoza, maqa Kako a na malniningzavin.
Ma naak Kako a ihaan inaak lomaq di'ngalan, qanglas aak tan'anak monKako, tan'anak amin mosoqais lomaq.
Siza Bai madia to hotan, tai siin salo-pinasaq masaiv zako, nadason dao zako polomaq.
Patsinanaipokan kombo haiza zao, oma, laoho, mainaqabas nii ang saidoo sinanaipok ton, saidoo in haip manano manaskal saa.
Motas'a, modosa, motao, amin pasimol istaa qaimangsot.
Lomav mansomanai i o'oskonan ta, mosaso topa to na anak in madas qaimangsot, man oninang o'oskonan vingkio maqto haihaip ti mapasimol qaimangsot.
Talmadia mantala, tinmaqmot in a diqanin.
Simol aipa haan o'oskonan vingkio i isqaqaiso, qaal amin antalam to, nii aak amin saimadas.
Vingkio in Zaingako a, mapasnava aak pali'oni takiSilazan vongka to ispasnanava, mingqansiapin to haizan vaivivaivi to vongka.
Lapadao taldaingngin aak, mama' aak inaak to bosolkaka siin koos, kinozkinoz i Tama moskon qanop.
ko'asang a kaimin mais longholabal.
nakolomahin a kaimin.
saikin hai itoBonon to ovaaz.
inaak ngaan hai Alang.
taskon a saikin mas masitohas madamo takola.
masanglav a dihanin mais hanian, nito maklang, nito mabahis, makazavkazav a iv'iv.
aip, taldainginik, cis'ama'ik mas inaak to bosolkavi siin hatnga, malavi mas tama kodiip hanop.
madavos a itotamahodas sinsoaza soika, toza to masial kaonon.
aopa mapisingik mas ivot, paha nii a saikin sado mas i'ivot.
mosohisin a kaimin kosian Taihoko, nito haiap to ado'ingkadoanin a itopantamaon otobai.
taikisianik sian Nansalo masa ovaazang haito isnavaanin sian kominkako hai taosian Taihoko, katsianin hici minghomis.
sa'aklis a cinahodas at masingav to adomahto iasoi'onang to kaoman.
nakolomah a naobananaz mais mansanavanin.
kinozin, mabalivim mas tolkok siin iskaan, kolomah ma'anat mas tastopangkaka to pandian.
asa amin cam tosaoc.
mac'an nak haip pa qamisan.
han nak ka kako' ngalan lomaq nam, daqdaqqanin cak tan'anak monhan kako', tan'anak amin molomaq.
madia lehleh han maci', pangqa tondaza' cam otovai' mon'ita'.
heza madaing sepokan sinepok han ngalan lomaq pantama'on, tincozinsa' cam mon'ita.
qala topa ka babalivan to, "iasoi'in 'ni'in maqto vanaqan."
maqlican na qodasno'az, macingav nip babalivan to, "maqto opa iasoi' tikic."
cingavan zami to ma'aq qa qancepon cia qalinga, malmanano' naip malasbonon, maqanciap amin malastolo cin malaspot hezang malaslepon.
mato namodanin na, oka a otovai' tangqai'io'on bonon, moazin cam tonbaso' modan.
simol naip han oskonan haqel isqesqes, amin cam antalam topa to, oka amin nak inadas.
topaon oskonan to "opa ni aso anak madas, mosoto maca pasimol so'o qemangsot, ni aso qanciap macoqes!"
daqdaqqanin cak monkako', daqdaqqanin cak pinanam malasbonon, patan'a zako tina nak.
Masipolin, mokombo'in tataqo'an ca tataqo, topa ca pancang to "mindoldola, masomsoma."
Kaot ca ngaan naak.
Uoto takiocang azak nii'ang macqal is inak'anak a iniqomican, maz'av tokoc dii bononcoko' ca sidoq inaak amin.
Aloskonan azak tama, tina, toqasnanaz ciin toqasnao'az.
Mazima azak savil it qodasnanaz, macial amin qoo'an.
Moskon azak it toqas naak madamos cicioq.
Macingavak cia ha maqanciapin to, taoloo ca binanao'az cia, madia' sala ca poot pacqalan ha'an kokoza'an cia, daqat madia' ca qalingaz qancaipon cia bazbaz.
Tangic at Qanciaz dii nii'in maqanciap to na masikoa. Mahao' a cia topa to, makoa amoo cona mo'amin nii' to pasimol zakon is haqailqaisqais!
Maiza ca coo', tancikis, ciin hoqnavdaing iha'an patismomootan, mii'ang azak qabas sinadoos tismomoot mangki', sinadoon azak haip a manahip sala ca is'ang.
Moqnin masipol to lakbingin, kantingmot sala kat Qanciaz monsipolan, aminon Qanciaz ca sinimol cia ka mama'az macoqais iscaiv is tokocia.
Talom-toqas:
Masihal saak haan Tepaq ti isnava-an, ka-a to masalpo, Langat i ma-aq a pasnanava-an a na losqa in tastoboan a na papal-o-on in, ma-aq is papal-o-on in saam a, na molomaq saak haan Nanto ta sadoo mo-o.
Maszang nenkon Lipong to mapaloq lokis isbaliv, mapataz titilibos isbaliv, palasmoav taki-iti to miniqomis, mopaq i ni-i nenkon masaqlaz imita dalaq, danom siin sikopa to miniqomis.
Matosoqtis: Sia boan a mesnava mita Bonon, masaiv mita ki tamasaz. Todiip in ata ka Bonon-toza maqto minmasaningsing, ni-i to maqto kan-asangon i doma to sidoq.
Ekas-angan: Ma-aq mita ka sinpaliqabasan a itoskoon i Bonon-toza to tesaq, sanasia ki tesaq ti kanmantok miqomis haan nasto ti.
Asa ka ketnano to makitvevi to sevan i sin-indangaz, iskilim i daan to na maqto min-oni malka-itonkoon, asa to sia manano to maqansiap malas-Ketnano pababazbaz i bonon a maqto min-oni malka-itoskoon, asa to kosi-a-an i sinpakapimopa pidelaz i sinpatopa.
qadang al
lao qo
Ihaan naak lomaq sisila ki vanglaz-daingaz ta Aoklomon aam lodon-daingaz Matoos a lodon to masasanglav sadoan, manaskal a loqi ihaan siqi lokis tosasasaos Mastaan Tamaloan ta sintosaos to masling daingaz tan-aon. Nii aak nasipongol taki Tamaloan ta to talbinao-az
Maposan saba notda to qamisan tanangaos, taos-ovaz-azon a Ieso ihaan Iodai dalaq to Bitlihiim asang. Isiata tina topaon ngaan to Malia, maaq a tama a topaon to Iosiho. Makilansan aipa tama malka-oni ki lokis to iskozakoza. Tan-a aipa tamatina to qalinga, siin madaidaz i masisinaba, masihal amin aiap malkabonon. Saivan aipa Tama Diqanin i tamasaz siin taiklas kozakoza.
Maisnatodiip to minsoma Lipong monhaan Taioang ti, nito tan-a imita Bonon sintonanolo, to-asqazon ata ki diqanin. Minsomin a Poot siin Taolo on a, madas nainka pakitpapataz to qanito mon-iti, paiska-itain ata amin kitngaa pakitpapataz saolaopadao." Maopa ta Manan a tataqo ki bonon.
Todiip to qani-anan, moskon aak tina miqomis, sia tina naak ta ka sisdangon zako, maqasmav daingaz naak a tina masosoaz i sanglav.
Talmadiin to qamisan a, maaq a makisasaiv to bonona a, min-onin dao ki sasbinaz daingaz haan kasosohian.
Amoq i qansaipon i Bantalang ta, po-asoon aingka ki Bantalang kantolon. Haiza qana tas-a mastaan madaing to tastas. Toqsop aingka ihaan tastas konbo.
Niin aak itqaal i isoo to sinbabazbaz Niin aak itqaal i isoo to sintosasaos Niin aak saqaal i isoo to al-ainokan Maqanimolmol isoo ka is-aang, manongsiv aas nito babazbaz
Paiska lakoaq ata niin maszang Paiska lakoaq ata niin a is-iqomis maszang Paiska lakoaq ata niin mapahahalak i ima Paiska lakoaq ata asniin pasisiskon
lavian daingaz
Aiza to tasa a aso kandadaok kosia ito binanaoaz to asabahan cia, dahdaho na ito binanaoaz cia a lotbo, cisha okina kalkal-la, kaz mindadoin, haito ninaia mahto mapadangi. Sasbinazdaingaz hai topas aso cia to, mais mahto kaso min Bonon hai, namahtoin na inak binanaoaz zan ispapadangi maso.
Isia sahodan to hanian, mintanan dan mais montonoh laponalan, nin mahto lahaiban, haito kavavan laopako kaoni mas makahoho to atal. Mais kanahtonganin atal hai namadaozongin lahaiban. Mais todipin hai, mahtoang kamo mapasi-adas minsoma tantongo, na-astatalanko kamo mihomisaang.
Kolongtolong, Kolongtolong kikilkil kikilkil daingaz Haiiapik to madahpadaingaz, cinhaongona ha dao at. Piszangav mas isianang sia minpakalivaang to tos'a to mapinsahto mas ni to matoasamo to Bonon.
Madongdong to bonon hai, masmoav to aizan mas kainaskalan; aopa naia hai nasaoni mas sinsaiv Sasbinaz-Dihanin to dalah!
sanavan sanavan okas boan okas boan okas boan mahanivang to sanavan mais miliskin mas so mahanivang saikin sanavan sanavan okas boan okas boan okas boan mahanivang to sanavan
okas boan okas boan to labiancin bintohan malsisivitko i-sia manongsivan to labian mais miliskin mas so masalpo nak is-ang okas boan okas boan to labiancin bintohan malsisivitko isia madomdoman to labiancin
Cis-oni asa sinlos-an to sao sia "Mahtoaang sin-atomashing isiav mas mastan ihoho to Sasbinaz-Dihanin; mahtoaang masvala isaiv mas inastocin kazimaon saicia to bonon." Ni kata kazka mastatala mas Ieso to cinos-ovazan, asa to madas mas mandidingalan to tais-an, taodaniv sinmas inatain to tas-an sinmas kaviaz mapin-amo.
Kolinto Kinoz 13:4-8a
Aopa Madaidaz isaincin madadaingaz so Maszang nai-ia malobon saipok so Ni to matopano masnanava so Madanoh halinga mas isihomis
Masa taonasainin lodon, maszang malospingaz to kosia olomahon, masvala, oka to kaoman kapisingon, sipongolin to haipanito na-aiza tomaz masinap, kalaton mas ivot, kalaton mas vini, sisziahon mas padan, ni to mananolo mocingkoz sia kalapatan panbosziah.
Lipon to kisaco hai topa to minosopah Lamata-Singsing ansasais pakapais at madailaz kan-asang sin makavas mas Lipon. Aipincin Lamata-Singsing hai istaho Bonon mas Lipon at damon, maza Lamata-Singsing mas Talom to tasto-lomah a mabananaz hai damon maponsia Kinalaongan mapit-amin mapataz.
mavia to
Laqbingin mondaza cak lokic minveqe sado ki lodon to masikoa, iskahan qana cak haol li totomaz, loklacan cak ki talizo a antalamon zako, modan cak mananakis monhan dandengaz pasado nai.
Daqdaqanin taskontaskon monhan ba'av heqev haqo', taskon kikilim matabak sitaban ni haqo to tinishaqo'.
Sado lodon lodonlodon, cakbitdengaz naka is'ang, miliskin liniqeban, pis'o'osaq miliskin so'o.
Kocia cam padan, leq, bistav kalomaq. pakadedaz za tancala moskon miqomic, moskon cam monqoma, pakasolok kokoza, moskon qanop, mapiszang paqosil qenopan, malinaskal cam miqomic.
To'iakin na cakvang do, ina'in aso modan namaqmotan aso. o qodas nadanin cak miqomicang. ni to pongol moqnang mon'iti mintivi zami. o miqomicang. qodas! qodas! modanin cak!
Kozakoza ki masaningsing, sisdang tamadiqani tamasaz, tis'oni Ieso taqoqalinga, tosasaoc manahipdengaz, inaqan! qan! qan! qan! taqo dedaz zi tama, masomsom tosaoc, manaskal tis'onin tama taqoqalinga, tosasaoc manahipdengaz.
Nomboan kinozin to tas'a diqanin, ihan cak to'ing kosbai'anhikoki', ni'ang nga hikoki' kosbai, talostanang cak to dosa teknolan ihan taivang. mindalavdavin to mondaza hikoki', maitidaza'in na hikoki' a macqas sado sapoz masancengqal, idadaza caki ning'avdengaz nasidahdahkin taivang, qalto atikic to taivang nga, mastan mano'az, istitikicin daqvisanin dongzavin oka'in sado'an, mokombo'in han iqomican to iniliskinan, matodangqac ca mata miliskin.
Mato ni'ang cak sehan taivang, moaz cak minihan sintosaoc cin qaningo sado ki taivang, mato monhanin cak taivang nga. masepa cak tainang sado aki', asa cak saqal takitaivang tto bonon, tincozinsa' cak mainahan kalingko' sohan taito', tincozinsa lahivhivan cak ning'av to hivhiv sokombo han iniqomican to sinombangan. tantini cak monhan nanto to lodondaingaz tastonicovi', i'ita cak pasaqal li taki'ita to bonon, mondo ki 6.3 to honol, masolavi cak samacqeng iniqomican to diqanin cin cikopa ka pesaqalan to kaviaz.
2.Liqeban masipol
Mato nga han cak nanto kaocong masipol, min'oni cak onzo' hancio, minhamo cak pintataiv taivangzinto masipol malasbonon daihio nantoking lavia icivang. mato hanin daikako', masipol cak naminkangkoho', ihan cak lopako taicio'isng kangkoho'.
Topa ka tama to: "maqasmav iti masipol,ni to pakahao bonon, ni to pongol to bonon aso."
takitaivang to bonon
todiip to qanian an tingmot. mocaam kiokai locan tat to diqanin moso moskon amin a taisican maon. minaonin na. haiza pis mali cin kavivila icia Bonon to sin kavilaan. haiza amin matapha qaso sanavan moskon maon antala sinconpi to tosasaoc pislaki antopat ovavaaz maikikinga madadaingaz moamin manahip manaskal antal silocan. monao cam moonto tastolomaq to tantongoa ca haan to qanian monzamian moskon ata manaskal aka-ato mazav. na maltatala cam moon.
Vali naoba to sinmonao
ihaan dosa sin qamisan-qabas maca madadaiangz in inita mis ca-an lodondaingaz tisoni mankikinga laqais padan, lodon, vaqlac, libos, oka i danna matais na-adian tasto, acang namos kon miqomic. na makakivis macial manaoaz tolinla qaiban cin sinkozakozan-nis madadaingaz.
qalto nitomaqto pasiza, topaca sasbinaz di to maca min bonon aso, na maqto siza ovaz nak. modan ca aco malilia mocoqais monha-an to-on ponal.
masaoqzan mamantok to bonon, maqto toqomican, aopai aboqan anian.
tozato manahip.
moskon a ta manahip.
ibo-inakto daidaz.
ihaan daqvisan to Taiwan mantanoko asa to acang. maca inak macial to iniqomiccang qainahipan a saoko to sinkozakozaon. macial manoaz to diqanin kaboan ka qamisan moamin i caan Taiwan.
asa azak liskidaz sado icia malonkav sadoan to lodon sansan. sados icia to maqondoq madoqpos maqosvan a dalaq ihaan ningav daza is tonqato matoitinpaq a ningav.
tat to lomaqan
Min-oni ka vali ki boan
Lodaqon nait kamoton i tina
Losqa tas-a potoq a pit-e-on
Min-oni amin lokis
Taqo to madia ka qenopan
Matangav i tai ma-on
Kosi-a-an i qaslam matosol
Invava-on sia masoqis haan sivazon
Sansoma tatini ovaz-azno-az
Tinposzak a keo
Paiskatodipin a ovavaz-az masamo maon i dolpin, aopa namin-oni maqaqai-io.
moqna aingka maskalon ki qaipis, makanadaza ka qaipisa kosbai ansapaq ki sapoz.
Qabasang to minpakalivang, maaq daoka lokison a maszang bonon bazbaz, maqto amin modadaan.
Haiza to qanian, pihanon tamatinta ka hoboq haan qansalta, taisvalion a ovaz-aza min-oni ki sision. Maso'noq a tamatinaka, madas a tama ki maindodoaz mohaan insoman vali malasong i vali, panaqon intaa | katas-a vali, minmaboal avalia.
Maaq i mal-oo a dolpinon a, maszang i tinosol to titita to malsosolot.
Mosbai a Bonon monhaan i Saviq, tisoni to okaan a bonon sapoz ikma-ion pit-ia siin misnodo.
Maskalon aingka kolpa montasipal siza ki sapoz, tonkombo a kolpaa danom, mosqo' ka inama to sapoza
aopa mangai a binanao-aza, aminon istaa tas-a nangsa tilas mapit-ia.
Todipin naipon to naitaa qana tinangqa-io ki simalqasilaan.
Aopa mat-aqang a tai, makamkam kaonon, maaq daoka minaon tai to bonona a, masan man "qo', qo', qo'."mamas-i, at monhaol aingka kilim i danom naqodan.
Minosais mindodoaz mas kokolpa kotasipal siza mas kitda, haito nii to minsia.
Habas hai kaz mapicia mapavaz to cilas, mahtoin ikabohon mas tasto lomah, cis-oni makasa pinilomaha, miliskin to mapicia to tasa cilas at nanin mapicia pitsanavan.
lokis, poah mas ismot hai malalala to Bonon, Bonon.
Haiza qabasan ivot laqdot-t i danom, mindaing a danom.
Mato qabasang'a, haiza tatini binao'az, monhan olomaqon hamo paqosil. Maqa sinpaqosil to qaso a, koci'an ni kanana matosol. Ihan molomaq todan, mainahan naipa sivazon tangqaio maon ni qaso. Ladoanan ni bonon na, kavavan cia macoqis maponkonbo han vazon, mocqain simocqotin, min-oni in dolpin.
Niito anian madaidaz mini-ngaosanto ova-az.
Minmadidiaca i naita a maikikinga. Ua patingan-non naika to: Bonon. (Cia tica sin-topato poaqbataqol.)
Madangqas isiata holos?Nii! Nii isiata holos madangqas.
Qodananang?Nii! Ni-in qodanan.
Madoo naipa patasanta?Nii! Nii naipa madoo patasanta.
Tamohongan a tina to monata?Uo! Tamohongan a tina to monata.
nito maqto
Haiza isoo dadosa toqasnao-az?Nii! Tatini inaak toqasnanao-az siin toqasnanaz.
Simaq to?Lian siin Abos.
Piaq isia ovazazton aso?Tas-a isia ovazazton aso.
Lako-aq naipa monlodon?Laqbing naipa monlodon.
Misna-isaq aso?Misnahaan saak Kaliboan.
Toqoo ka dii.
Isaq imoo lapat?
Uzoli-ang / Pasilaobo-ang nai bananaz a.
Mazima binanao-az a masabaq.
Nii saak tosaos.
Masabaq isoo naobahnao-az?Uo! Masabaqang naipa.
Masabaq isoo naobahnao-az?Nii! Uzoli / Pasilaobo naipa.
Pistanaqtaq ovavazaz a?Uo! Pistanaqtaq ovavazaz a.
Losbot amo mintivi imoo to qodasnanaz?Uo! Losbot saam mintivi inaam to qodasnanaz.
Mazima nai ovavazaz a ozoli / pasilaobo?Nii! Mazima naingka sadoo tilivi.
Simaq a madaingaz a?
Daqdaqanin inaak pantama-on mapapatas.
Namasnava aso qabasin malasBonon?
Mazima amin amo ozoli / pasilaobo?
Qanglas aso mapapatas?
Haiza soo masinaoba?Uka, oka naak masinaoba.
Masalpo aas bai?Uo, masalpo aak bai.
Maqto aak minaonin monata pisqaitamal?Nii, nii aas maqto monata pisqaitmal.
Haiza soo tas-a masinaoba?Nii, haiza naak dosa masinaoba.
Inaak aipi soi?Uo, inaak aipi soi.
Piaq tasto isloqoan qani-anan?Haiza pito qani-anan.
qanglas /kadadaok /bonto
Maqto aak masabaq?
Haiza soo tai?
Tantongo aam haan aki, bai laopadao.
Maqansiap aak masomsom.
Mazima a ovazvaz-aza tantongo haan aki, bai.
Mazima a binanao-az ovaz-aza masabaq.
Nii aak tosasaos.
Papiaq intaa tastolomaq bonon?A-a'nom intaa tastolomaq bonon.
Inaak aipa sokoi?
Madangqas istaa holos?
Tosasaos aingka?Nii, vinkio aingka.
Maqansiap a ovazvaz-azon tosasaos?Uo, maqansiap aingkon tosasaos.
Mazima a ovavaz-aza pisqaqaitmal?Nii, mazima aingka mamaon.
Maqto aak minaonin monata pisqaitmal?Maqto, maqto aas monata pisqaitmal.
Qamisanin, min-atikis a danom haan vanglaz.
Tamohongan istaaa masitoqas.
Vingkio istaa kaviaz.
Vingkio aas?
Madia istaa kaviaz?
Makmozin intaa qapong?
Isaq soo a kako?
Amin amo tastolomaq maqansiap malasBonon?
Ado kaopa-hanian kamo kosaincin maon mas pinitsanavan?Ni kaimin kaopa-hanian kosaincin maon mas pinitsanavan.
Ado mahansiap ovaza kahozas?Ni sa-ia mahansiap kahozas.
Ka to sitoa ilav?Hai-iap saikin.
Ado hai-iap kamo to naminsoma cinahodas kotonin?Ung, hai-iap kaimin to naminsoma cinahodas kotonin.
Laopako hai talabal.Talabal hai sopah balivos.
Isia talabal hai, madaing vahlascia danom.Isia hamisan hai, kaoman vahlascia danom.
Ni to kahozas.
Ni to mainok.
Ado aizan kaso to tacini naobapingaz?Ni, aizan saikin to dadosa naobapingaz.
Isa imo lapat?
Ado mahto saikin sado tilibi?
Kodipa mapas-ah olos!
Aizan saikin to tasa sisioh.
Pisvangdo saikin laopako.
Tantongo kaimin laopako mas hodas.
Uvaz-nanaz hai masabah laopako.
Ado mahansiap kaso mapas-ah?
Mazima ovazpingaza masabah.
Papia kamo tasto-lomah?A-ima kaimin tasto-lomah.
Sima malospingaza?Inak sa-ia to masnanava.
Sima mabananaza?Inak sa-ia to tohasnanaz.
Ado iso sa-ia to naobananaz?
Mon-apavin hanivalval!
Ado hodanan?Ung, hodanan.
Ado mazima kaso masipol ahil?Ung, mazima saikin masipol ahil.
Ado maklang aip to hanian?Ni, makazav aip to hanian.
Cinahodas, tao-oavang ilav!Ung. natao-onko!
Ni aip to hanian makazav.
Sopzah aip to hanian.
Ni saikin tamo-ongan.
Ni saikin maon mas tai.
Papia iso tasto-lomah?
Ado malas-Bobonon kaso?
Ado malas-Bobonon iso cina?
Vahlas sa-ia.
Sopahan saikin mas kaviaz, aiza mabananaz, aiza amin malospingaz, kaopa-hanian kaimin moskon masipol patasan, moskon pishasibang. Masial inam masnanava, moskon kaimin malas-Bonon, moskon amin kahozas. Mazima amin kaimin saicia.
Macoqbong ngat pangka longqoan daiza?Niat pangka longqoan daiza macoqbong.
Maklang haip?Ni, haip maklang.
Malosbot nai sadoqaniqoo?Ninai losbot sadoqaningo.
Maca tinongqooin na maqtocak monatakavila?Ni,nitomaqto monatakavila.
Ica tama so?Can nak tama pasnanavan ta.
Haiza so tatini naoba binanao-az?Ni,haiza to dadosa.
Miqomicang moqnang tantongo!Miqomicang!
Ica mo'a bonbon?
Haizanak tac-a okok.
Maca ova-az bananaz macka a mintivi qodas naoaz.
Maca ova-az binao-az daiza ka madoo mintivi qodas nanaz.
Nii caak macipol.
Haiza nak tas-a aco?Haiza nak dosa aco.
Pia-as tinmot minoqoo?Can cak tinmot tiktik minoqoo.
Cimaca bananaz daiza?Naknaiopn toqas.
Mazca dii?Lokic.
Okok at dii?
Manaoaz ca bintoqan!
Macipol as?Nii! mapohanghang caak.
Mdoo kas ovava-az macka pitatongkil?Nii! Madoo nai sadoo qaningo.
Hotan at daiza?Uo, hotan.
Lolosbot aipa tamohongan?Uo,losbot aipa tamohongan.
Malaongkav ca bananaz dii.
Macoqbong a pangka di.
Madoqpos a ispapatas daiza.
Piasoca bananaz cin binanao-az tac-an?
Mon'ica aso onisin?
Qai-lic as pia tat'nolan macabaq?
Ica qa tina so lopako?
Amin amo tastolomaq malasBonon?
Qanciap a qodas nanaz qodas naoaz malacBonon?
Madaoqpos ca qolbo soo?Nii,nito mdaoqbos ca qolbo naak.
Daqaqanin amo maipati ma-on paitosanavan?Nii,ni azam daqaqanin maipati ma-on paitosanavan.
Asa ca ova-az aiza kaqaningo?Nii,ni cia asa kaqaningo.
Kaato masabaq!Nii azak masabaq.
Madas tama talolong to monata?Nii,ni tama madas talolong to monata.
Ica ca tina soo?Han lomaq ca tina naak.
Si-ica naai takna?Sica-an naai sipolan ca takna.
Mon-ica aso haip?Namolomaq azak haip.
Tataqo a ciia?Nii, ising a ciia.
Mikoa asoo?Macakbit ca mata naak.
Mantaan masaoqbong ca pangka dii?Uo, mantaan masaoqbong ca pangka dii.
Daqaqanin nai sado qaningo?Uo, daqaqanin nai sado qaningo.
Lapat ca aiza.
Maqto azak masabaq?
Haiza tamohong naam.
Sadoo qaningo ca bananaz ovava-az mangka.
Asa ma-on ca ova-az mangka.
Madoo tantongo qodas ca ovava-az mangka.
Nii caak masipol.
Pia ca a'co soo?Haiza dosa ca a'co naak.
Ma-a ca aiza?Lokic ca aiza.
Ma-a ca aiza?Pangka ca aiza.
Kaan ca dii?
Inaak ca tamohong aiza?
Asa kaqaningo ca ova-az aiza?Uo, asa ciia kaqaningo.
Asa tosaoc ca ovava-az mangka?Uo, asa naai tosaoc.
Kalovlovanin haip?Uo,mazaq sala ca qodan haip.
Maqtoak monata kavila ca mina-onin?Uo,maqto asoo monata kavila.
Maca tanabalin a,mantan madia sala ca lovlov.
Manao-az sala ca binanao-az dii.
Mantan madaing ca lomaq aiza.
Daqaqanin tama naak sadoo qaningo.
Mama-on tai ca naobananaz cia.
Mama-on aso tai?
Matmozin ca palangan naai?
Asa aso sadoo qaningo?
Ananatopa to nii azak makitngangaos tindangkol, qaito manahip azak, maopa'i pankanaqtongin azak paintataiv.
Topa'on azam istaa to, haiza ihaan tavi moboat to loak.
Maaq to minkangna naipa tavi qai, misnahaan tavi motingkol pananasto.
Isiata sinhanat to li'li' siin sinpit'ia to madoq qaising qai mastaan to manamboq kaonon, haizang makosia qaimos sinhanat maivanis to titi, madia taisis'aan tis'oni kaihansoman minsoma, ihaan amin inaam babalivan to tanangaos maldailaz.
Mahaipi inaam isbaliv to sanglav pit'aminon mabaliv, topa qodasnao'az to, "Tis'oni amin haiza isoo to sin'indangaz."
Uka naak qaimangsot dason.
Maqei isnavan a, moskon aak o'oskonan sado haqil.
Moskon aam ihaan Bahoan asang vingkio.
Panhaanin aak pas'opa'an amin a bonon manahip.
dosa aam pantamaon ihaan sapalan pababazbaz, mangono aipa taqo madia to paliqabasan.
na modaan tanangaos, patamaon tosqeing zako to taldaqvasin, mintalmaindo'in.
ihaan dosa-singing to maposan qan dosa qamisan, siho tao'aniv Pali'oni takiSilazan mivonsio maqto pintas'aon sidoq ngan to paliqansiap.
amin mazima isia bai to babalivan, madia bonon mabaliv i daboot siin pa'is, madia amin patanamon ma'on isiataa sihanat isqool.
maqa kozkozaon a, oqansaipan aak pali'oni takiSilazan to ismomoot siin kakaonon to kaiqansaipan, amin to aingqai'in malkamababaliv to kaisaingo'an.
sadoo i bai malka'itoqabasan kakaonon to kaizima'an, maopat aak mastaan makoniv to matomasqing.
maningzav to oka a adasonko.
topaonik mas masnanava to "macingmota minkailas mais mohna'in, kakaa'in alasan!"
masa kahna a saia mas tatavi hai maisnatatavi mohalhal.
masa namacislodim hai atomaslingonik mas pantamaon to tallaoskavin, mintalmaindoo'in amin.
topaonik mas saicia to aopa nii a patasantaoloo'an mahto mathas to mapishaiap mas isaicia to ngaan. aiza a bonon malala mas saicia to Hai tais'aan, aat min'oni mas iskangingiit.
makackac ca Tiang nga, amin cam asa cia.
ihan 2022 qamisan, palaqanciap pa Seho' to maqa takisilaza to niovonsio' 'a maqto kopa'on nganBonon mapatas.
Bazbaz zakon ca tataqo to, "tingmota mindangkaz ca moqnin, ka'in to sihalacan!"
Madas at tamas qaso'qanvang ciin saviki' iscaiv it pantamaon naak.
mabalong / masodoh
ngol'ah
piaq tokii
los'an maimadadaingaz
malsaok bongo
maasola danom
matah /mat'ah
sadoo'an to
toza'a qa
Na Min-isnanava-an Saak Totopa
Paskopin to Qaqanop
Uknav siin Tomaz
Haiza to Qanian Namaqto Aak Panto
Valansiso to Sinpisvangdo
Makoin amo
Makoacona ni to maqto qanop
Pasado han vanglaz
Taiwan inak to acang
ovaaz cin cicioq
sinpodanhan Taiwan
Topa Tahai to, "Sadoa! Kokoav sai'ia. Namin'oniin saikin kokoav!"
Lahaib sopah mazaiko to dan, sopahan dan mas lakda.
Madas hanvang sopah masial kaonon to zoszos, tozatoza to masial!
makoa to tos-a kastanan so mazima?
Maaz sai'ia? Topa tomaz to, "babo-vanis sai'ia."
Siaopo hai takisia libos.
Kodadazain sisioh aso sinmas sakot sia hato.
Namaszangin Siaopo mas bonbon to kaihohoan.
Ua! Ni Siaopo mananolo at kosbai!
Isa ito Umao holbo i?
Isa ito Umao ngolos i?
Haiapa kaso mas naoba-pingaz to pisaningsingav ngolos masiksik.
Nakodip tama taodaniv maitasan tantongo lomahtan.
Mapasialak Siaokai mas tasto-lomah kosia silas-ningav. "Tama, tama, nakoisabin kata i?"
Aiza to sanavan, kanahtongin kozakoza. Sopah ivotaz kaonon saicia, abohan ciboklav.
"Ci!" Tanghaio tasa aloaz mas acipol, at damon mas koskos. Amoshangsia dosa singhal hai ito itho to daing mata.
Uka otan sia patcilasan.
Antalam tomaz to, "Nii saikin hai'iap! Isia saikin okokcin malaskan."
Mapatopa nai'ia to nataskon kodip samantok.
Kongadahin hato sia ningav, cinliskin ningav-hazam to nakasanos kakaonon, haito macinvava aloaz modaan, nii to sa-aopacia ningav-hazam.
Ai i! Nii aloaz asa mapacis'o sibos.
Lanangadah aloaz sia ningav hai min'oniin tasa to iskan-aloaz. Saicin sinpalisisia to iskan-aloaz.
Tahai hai tatangis at totopa to, asa saikin kolomah, mililiskin saikin cina.
Topa tohas-nanaz to, sopah iso cici, saivav saikin to kaoman!
Sado tohas-nanaz hai asa saham.
Aopacin to! Mako'oni saikin cici, hanvang sinmas bangkal ispaovaiv mas talonastan.
Mazima aotok isia hanvang to tanangaos mapakoniv isaicia to vaha.
Masa habasang, aiza idadaza sia lodon malhabin to asang.
Cis'oni sopzah hodan, tao to hanianin masaohzang at okanin mas tamasaz.
Antalam momoan to, mais nii saikin cinngalbah hai, nanii kaso okaonan, namataz amin kaso!
Hazam mas momoan hai nii to mapasono, aiza malkaiskan to bonon lahaip.
Inaicia sinkozakoza hai mapinsanamaz sai'cia, at tosingav naicia to mavia to maopacia.
Tasbanin to tasto-painsanan malisvala to inihomisan hai, saton sai'ia maponsia okas bonon to dalah.
Mapising sai'ia to namaszang naicia to onsaohzangan mataz.
Sado lokis mas ovavaz, kitngab makosia lipoah mapinao'oaz an'anak. Hazam ikit hai manaskal pisosling, kitngabin amin kalipoah.
Masa mihomisang otong hai mahto sai'ia mapinaskal tacinicini, at madaidaz amin saicia, oakas hai'iap to libos mais okain sai'ia hai naminmakoa.
Ihoho at maholpiah to lokis otong, mahto saipok domadoma to minihomis, maza otong hai cismaopacia alhahai'iapon sia inaicia to is'ang.
Mal'anoho sia pongki, kadaokdaok nai'ia ma'asol, mai'aopa danom daingaz to mishang.
Antalam Itho topa to, "bonon hai malkaoni mas makoang to iviv at tasto dalah cin hai cisonin mas mapakitbahis at, minonin mas mabahisdaingaz. nito Makoa na adason kokaso kodip mapacinkazav."
Kosbabai a itho, Daha hai cisdadan.
topa andingalan bononto, Zimbi kaimin na adason to haimangsot, mavia kamo to nito zimbi to? namodanin aopahai!
taskon nai-ia mosohis kosia asang matomashing a dadosa kaviaza mas Ma-iao cia topanai-ia to Ma-iao nanin kaimin mahahainan so sakolaz.
toza to dongzavina dihanin cinkazav Amis mabananaz hai miliskin topa to malospingaz hai mataiklas masai-io-a ima pahasia ito Amis a mabananaz hai masmoav to ta-a-aza mas ito malospingaz to halinga.
aiza to tasto hanian mahahainan patoskan mas kolong to masmoh daingaz, at, makikoangkoang isaicia isang modan kolomah.
topataoki to: " masmohdaingaz kaso nito mahto kongadah sia inak to babalivan tan mosohaia kolomah! "
aiza tacini bonon anghaib topato: Kolili mihdikaso namabiskav saikin kosia lodon cia kozakoza
topa tama to: " sain to Amis hai mamanano ai! "
sado sai-ia mas otan to lisav, tanamon saicia mako ima makazkaaz otana.
Daho hai isia ningav cia pishaolili,, adason mas ningav cia iskadahvian at mingnasia tasa to dalah ikit.
sain to sinvavail to lodon hai lahaltoman in mas dalah hai onapavas ismot mas lokis, haito maza ingadah cia hai pasitos to sinvavail mas maikapkapa.
maopacia to lainihaiban to sinkozakoza masa inghai-iapon mas bonon hai mato hanimolmol amina bonon.
Hanai hai mazima painokan mas sisvahon.
topa kaviaz to: " Hanai mapising aopakaso mais sadoan zami iso pinasahan? ni-kai iso pinasahan maholpiah hai~ "
topa nai-ia to Hanai: " madolo daingaz iso holboan, ado na halcison mapipotol to kaoman? "
topa Talom to tinnao hai mahto amin mapinaiza bonon to dahis sadoan, laopako kaimin mais sangpan hai maopacia amin matoa ilav.
topa Uvao to mintanan saia mais mala'la kohai topaonsaikin to Samingaz mintanan saia mais makasang to saikin hai Abos.
taonalomahin hai topaTalom to: tamahodas minsomin saikin, adohaiapang kaso to sima saikin?
taonasianin a Talom sia ondazan baso hai konasto in mosono tondaza mas baso namaiaopa sia pa'i'ioan
masa taonasia nin baso sia ondazan tonghosolan hai macingna tondaza mas tonghosolan namaiaopa sia asang daingaz to bioing daingaz
Talom hai maisi sia kaotii konasto aiza bonon topa to sinsi ado namadas kaso iso to ovaz tan kosia sapoz to bintohan mapahainan? iasoi laopako kippo o!
malkamali to bonon masa sado saicia to makovili labato mas mali hai topasaicia to oa! mabiskav iso sinlabato mali to ado naminamo kaso zami linsio malkamli ha? cinghoza ovaz nanaza to sado isia palkamalian cia hai aizang amin maszang to matavili makovili amin labato mali.
antalam Uvao to aiza bonon mazima makooni tanaskaon, aiza bonon mazima makooni tanavili to ima mastan sopah hai mazima mas makotanaskaon to ima aopa mais mazima makotanavili to imahai makanito madaozong mais kozakoza pahasia sopah bonon nito mazima makotanavili to ima mastan amin mas makotanaskaon to ima.
sis bain amina sikaopa to minihomis anis hazam,okin mahto taazaon masling toiia to hazam okin amin mahto sadoan minihomis to mataidazadaza.
sainhai mazima masoaz lokis to ovazpingaz kahnain mapinsial isaciatoasang cinghaiapin amindoma malospingaz, itomalospingaz to tamasaz hai nito pinvaion mas mabananazto tamasaz mahto amin mapisial mapinnaoaz mas tasto zinsikai to asang.
mahto kata makooni saicin makazkaz haimangsot cin naohaiapan ms bonon to minikoa minaiza mihomis.
aiza matataiklas to bonon kingkio mas itobonon to halingacin hai osadoan naia mas isia lodon ikit to bonon,nano naia hai maisisa taioncin taolosho kosaincia.
Samingazhai kosia babalivan, manano hai asa mabaliv lobobonon, haito pasiaminanin mabaliv pahasia kosian saia Daho to lomah na asa makisaiv simol mas inaicia to lobobonon.
topa samingaz to: iso binaliv lobobonon hai anatonin mas inakto cina isia inam to sinaipok to malolobon hai laopang taoslobobonon, pahasia sizaonko masohis maovaiv mamo.
sain hai madolo to painsanan maopacia hai nainazato to ponmanomon to motda maopacia to kasaan napasipongolon naia mas anananak to halinga, mas bongka, naia hai nito dohlas bonon nito incomin to bonon naia hai halavan mas ito incomin to sinpasnanavan pacinganan naia to minonpongav taninghaioan to zidai.
topa Daho to madavos to halopan ado namaon kaso halop tan.
topa aping to Talom madolo ito dahocia sisvahon hai naingadah cia aopa lingko a.
topa Talom to niia bononzan mahaizo at ado namaon kaso bononaz tan?
topa aping to sopaha isaincin lingkoan to!
topa aping to andiitan inak lingko, inaka lingko hai madaing at masanglav mais kaonon hai mahaizohaizo to madavosdavos.
vanisikit hai kosia sasaozas halidang vanis ikit hai nakahaningo mas matahdong to halidang.
matahdong a ito vanis ikit cia bantas topa aval to nibin kaso kandapan inak to halidacia i!
matodanghasa ito vanisikit cia dahis topa aotok to ado soa tanghaio mas inak to matomato?
haito niia Savo a mapaciso mas isacia to iniliskinan macimanano saia mmalmanano linsio linsio. dongzavin cinbiskav saia cisdadan macingna hohoin mas mataidaza.
taisbanan nin to pinonsopah to painsanan hai, toza to minonin Samingaza mas koisang. isacia mamananoto ispaiiohai malkaoni mas mata to koisang.
maza Paki hai sizaosaicia inaicia mas Talom cia a inngkadoan to kinadim at tosolon saicia mapin oni mas manaoaz daingaz to haolos.
aipto hanian tozato minsomina tohaspingaza kolomah hai! makiliba saia mas oboh to ovaz minsoma tamacina hai mapato mashing papisaok mas mavala at, tozato manaskal daingaz tohanian mahtoang maopacia to mohnang maponahtong.
is oka ito aping cia lingko.
ado sinado kaso mas Hanai cia?
topa saia to, "nakahaningo saiki to tasa mas bonol!"
tahdongaz to Sazoso hai manaskal moskon mas maimadadaingaz, maszang mas maopato nanin mahto mapacinpalavaz to kaviaz a paikadaidazan.
nakahaningo saikin mas baial!
Daho hai modadan minasia dihanin to asang matos amin to painokan mas madohlas to olos.
ito U kolan to binanaoaz Kati osa hai mapakasia isia Uanglo to tin nao mapishaiap mas isaicia inin amoan mapalkapataz mas LUSIA to siasing to sinpacidanom, hai toza to sopahina bonon minamo amin naicia.
tohna masnanava topa to, "ado haiap kamo to mais kotonin hai, sima napata azan mo kahozas i?"
topa Talom to, "manaoaz to libos." topa hazam to, "inak sain to lomah."
ingadah sia incomin to mailan tangos hai, sahos bo mas patomantok to iskozakoza. habasang hai okan mas patasan, maza madadaingaz hai nito mako oni mas paitasan mapakii iako, kaz mako oni mas ongolos to halinga at, mapatomantok maza dadosa to maipatomantok hai asato pakapimaopa nitomahto mapalas moav mapiskabo bo.
antalama isam'aminana mas Valiscia topa to inak to sinsado hai nasibinsahonin kaso.
selep a masa minkailasin hai sado saia mas idadaza pngkaka to paitasan at mandinglan hai padangian mas madoh to aohsa.
sain hai ito tama to sinkasanos naisav so to sinpaska, topa cina to, selep kakato mapising nasoa a mamanano to masi dado laovaiv minoni saohabashabas to Lavian.
maza kata hai naoto masihabas to inisaincinto dala tan mihomis to bonon.
naoto mita to bonon a mailngangaos inisian saincin to dalahcin mihomis.
masa dokolico in a Ukolan hai minonin naia mas mapalkapapataz mas losia cia.
ito Ukolan to sasbinaz daingaz hai masa isia 2023painsanan 4boan 28 to hanian hai masaiv mas siohing mapon sia ito andi maisnasia Taioancin to Amis to mindodoaz sia Sincyang cia.
Usadoanina Langos a mas nig 'av daingaz maza dihanin hai masang lav at manaoaza nig'av danom sadoan.
aiza to tasto sanavan mohaivina vali isdomdomin dihanin moapavina boan hai ota azana Langosa mas sopato to i-ia to sisioh.
masa istos'a in dihanin at mon apavina vali hai topa Langos to maiskava minsoma sado i sopaha isaindicin sisioh.
ana to pato mabananaz anis malospingaz mais mahto malhahaipo madahpa to bonon hai mahto amin minoni mas kang ngoho.
