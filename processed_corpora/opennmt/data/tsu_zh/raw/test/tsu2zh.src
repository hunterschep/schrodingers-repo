isi poa 'aafofovneni to av'o 'o fozo.
O'ana la loea peispak'i ta 'akoyoco 'e coo maitan'e.
leata kaebʉ efkʉtʉ to la ea'ei 'e 'iyosongo.
te taa'a'ava hoci 'ociaspʉya 'o congeoha?
ita achʉma sʉ'nova a'o.
o'a mo ahto aezoho 'o lata hia totpiei ta 'atai.
ihe afnasa poa tomao'to'tohʉngʉi to maaya 'o nia amooyongʉ.
mico petohʉyʉ afsi 'o moso pae'ʉhʉ ta hcoyo ta'e.
temola na'no ahoha'va si macocoma ta emoonopeisia.
tetoco ahoza toveoca 'e bʉnʉvhʉ.
ake'ac'o pengzota/pengiota si emi.
'a la'oc'o aasvʉtʉ ake'i mimo to emi.
alʉ sʉ'no 'e yangoi ho isic'o yoyasveni ta voyo.
amako'so tolʉ ho mita toalongo.
tetola amamahtʉica 'e h'oe'eato.
mo asa'o to esa 'o iko t'ot'i.
osko asa'va pomi si ezoyʉ'o.
iheco asvʉta 'o feʉ'ʉ to mo'o.
mita at'ocʉ mahafo to av'o ho ohne foengo.
'aoko mʉchʉ, isico ataveia poa kozo 'o ceonʉ.
zoo atohco hopa ta coo 'one psoseongana.
aʉe ho teko ohne maibayʉ.
mo boecʉ ne os'o tʉtpʉta si av'o.
te'o poa bohtonʉ to cnʉmʉ 'o kaapana.
mita bʉʉpsʉpsʉ ho ihe eoho'a.
mo e'sosonʉ ho isi pofngoa 'o hiafa.
os'o eha'va 'o snʉfʉ.
tela eho'ʉ to 'oahngʉ ho mo meesi.
ita emosona ta sayongo 'o 'o'oko taini.
mi'o emʉm'ʉ to f'oe ne hocma.
ita engha si tposʉ.
poa ep'ongo ta 'o'oko si nte'o titha ci teesi.
teko epeia na teko ana.
ita hafneni ta chomo a'o.
te'o ohne hihiehoma'o.
opena honciko man'i ci hioa. naho ohtan'e.
meesi maitan'e 'e hosa'o, mico es'esmi 'e mo i'mi ne ngeesangsi.
isi atva'esa hobankake to mo biteoyono 'e pasoya.
mainci i'hono nose'o 'o pasoya?
manci miko ih'ono soenanac'o?
ita kac'ohi ta voyo 'e ofi.
mi'o koe'i ho o'a mi'o meelʉ boa coo.
mico yo'ti'eo'eopʉ 'o emco to o'o mʉ'a ci koea.
o'a mocola bochio no koei 'e 'o'oko ho mo pae'ekot'i.
os'o kozoa 'o voyo.
mo asno'zonʉ 'o lema'cohiomza.
la loya cʉnghʉ to yʉsʉ 'o malʉngeavana.
mo m'ecihi to pozo 'o oko.
lahe p'eepzi to momhino 'o hophina to macocoma.
mi'o m'emsohe to fato.
tena m'enonmʉ no saitongo to mo'o 'o sayongo.
mo m'ontʉhʉ ta emco si 'oongʉ.
mainci ma'e'epi si sapciso?
la ma'hiteofzo 'o fngoo ho mo oevoi.
'aoko ma'kov'o 'o ino ho mo e'ohʉ 'o amo.
'oa mi'o co ma'sansano.
mita ma'sonʉ ho tehe koica.
maananghia, temo so la yopto'osno.
mita maevaho to mo mcoi ci 'ocea.
mita maeyovco to fato.
'ote so mahep'ongo ta sʉesʉ.
mitac'o mahmaceofʉ ho mita oengʉtʉ.
mo mahsospotʉ ne isi eobaka to fa'ei 'o fkoi.
mita mahtothomʉ to fato.
o'te maimamso to pangka 'o mo bonʉ.
mo makoicʉ si lema'cohio.
nahoco toveoca si hov'o ho mico mameoi.
sia na mo alʉ mamtezoyʉ to posiahʉ'o?
ote 'aʉnpʉnpʉ maongoheʉngeʉ to oko.
tela mateafo to tehe toehonga tiova ci e'e.
lea'o meelʉ matvaveivei ho mi'o mahafo pasonaeno.
mo mechipi ta hcoyo 'o emoo'o.
te poa poekotveni to lesmoe'isi si mo meo'eoi.
mita meomʉtʉ to pcoknʉ to la'o mia.
isi mipoi to ngiao ne mi'o oevoi.
panto imza poa miseisi to semento to ceonʉ.
mi'o miseisi to ngeai.
mohta smihi'o ci mitaeno nafcoco.
mita mo'oyo 'e 'oongʉ.
te'o mofi ta mo pio ci peiso ho te homeyaya.
isi moheafi to va'hʉ ne taptoana 'o mamespingiana.
os'o moheopheni 'e yangoi ne yofna.
mi'o mosoteoyono to kaapana ci ta'o titha eteovʉ.
mo nocmo'o to c'oeha 'o emoo'o.
noe'ohi 'o os'o yosohngi ci fato.
te ngoveo elʉa 'o mo noefo'ʉ to ceoa ci kin.
la noepehe to toevosʉ 'o 'oyona to ftʉftʉ.
ihe nomʉta to lesmoe'isi 'o ceonʉ ta'e.
mi'o n'a nookayo to koyai
isi nos'oi ta toapzo si i'iya.
mo noteoyono to ecoo 'o 'o'oko ho yoohngozo.
isi noyovci to 'oachomo 'o ceo'ʉ'o.
mayo no teko o'po'pova.
tekoc'o o'opneni a'o.
mo o'opo to os'o ana ci pohe 'o pasoya.
ita c'o oamaamtanʉa 'o ocei.
ala oefʉ'a to yoi 'o cnʉmʉ.
itac'o ohi'va to tngoo 'o 'oanʉ.
moc'o okosi 'o os'o tanoa to papai.
moc'on'a okosi 'o ita choa ta tanivo ci feʉ'ʉ.
os'o olʉa 'o pania ne mi'o bonʉ to evoyʉ.
imza omsoa.
zoo yane mao'omza ami. zoo yane o'iana hin'i.
isi pe'ongki to ongko to cmʉcmʉ ne mi'o coeconʉ.
itac'o oonoya si foo.
oonoyʉ to chai
os'o p'eachia ta'e ta oko.
os'o p'eefo'neni to linki 'e ciengona ta t'ango'o.
naho m'eveo no teko p'enza.
tekon'a p'enza to ko'atʉ 'o poyave.
os'o p'eoevi 'o feongo.
isi afnasa p'ocfʉi ci nsoo 'o mico tose'conza.
la na'no p'omaamtanʉ ho mo p'onʉ to mamameoi 'o voyo.
mita p'onʉ to oko.
teava'so o'te p'otpʉski to imo ana ci foo 'e 'iosongo.
'a mi'o c'o pa'hicocvo.
lahe 'aoka pa'hismosmoyoneni 'o engohco.
ita paaseoa ta pasoya 'o yoskʉ.
paata'zeni ta 'atai 'o ita yaa ci fozo.
ita paevahi 'o mo mcoi ci 'ocea.
pahsospothi ne isi eobaka 'o av'o.
isi paiftongi to paiftonga 'o fngoo to ba'i.
ihe paikoyongvi to mo yosongo 'o popozo.
la cong'e papai homo smaina'o.
teto toehonga papikaneni 'e pasoya.
aha'va paskov'i 'o navconga, ko'ko mo yobai.
isi patpopsohi to esoo to inosi 'o oko.
iko pe'ongki si mo yosohngo ho toheae.
o'a ihe s'a peakak'inga to yo'fafoinana 'o emihe.
ihe peavzi 'o te teai yongko ci 'oe.
mita peipei'i 'e sayongo ho te cmʉ'ho 'o ak'i.
ita peonʉ'vi to ton'o ta pasoya 'o ezoyʉ taini.
teʉsi ta takieing si mo cʉnghʉ ta pngiei ci ofi.
e ehoi ho eao osi la pa'cohineni no hamo ho yainca "temo la maica ho temo la pasonaeno."
teton'a poe'oha 'e mo nomʉtʉ ta ceonʉ ci fato.
mo asngʉcʉ poesoso 'e oko.
mo e'sosonʉ ho isi pofngoa 'o hiafa.
mo psoelʉ to yoskʉ 'o mo poploko ne c'oha.
mo poʉlʉ 'o yangoi ho mo momo.
poʉlʉa to yangoi 'o isi pomi.
poa poʉlʉneni to yangoi 'o isi pomi.
te'o ptoceoneni 'o kakaapana'o.
mo sonʉ ho mo ptoceonʉ to mo maopoponeo.
na'no smoepepe 'o yo'fafoinana ho mo sakio.
'a eno tan'e 'o os'o salʉi to av'o.
os'o salʉneni to av'o 'o koyai.
mo seolʉa ho miko maine'e maitan'e.
'a cʉehʉ no moatʉ'nʉ 'o ita sie'ohi.
na'no yʉʉsʉsʉnʉ si oko ho mo mici smo'eʉc'ʉhʉ ta mo esmi.
isi smolʉi to koyai to pasoya 'o sʉesʉ.
alʉ smopcako si oko.
'a eno sica 'o isi smopcoki to mo alʉ smobkobkocʉ.
mi'o smohno to te'o poa yaahioa.
poac'o soakak'ineni 'o hileo.
nahoc'o soakak'inga si hileo.
os'o poa sof'of'eni ta pangka 'o poyave.
isi sof'of'i to yongko 'o pangka.
'a haengo ho veio 'o la sofʉ to koba.
poa sohozneni ta 'atai si esmʉ.
mo ake'i sohpoi 'o mameoi.
mi'o sohpoi to mo yangaevi ci 'o'oko.
ita somʉta ta ceonʉ 'o 'oachomo.
mo yoneno na mo sonanʉhtʉ ci c'oeha?
teav'a'so anga sotmozi ta chae si takobingiso
ita sotvohi to pohe 'o tahza.
poa sovahneni ta paicʉ si takobingi ta ba'i.
tehec'o somsoi tamo cmʉ'ho emo cono pangka.
os'o sookvo'neni na taini.
la sʉ'tʉ to ezoyʉ ho hopa.
ta'sosoaeza ne os'o o'te tiova 'o nteta faeni ci peiso.
iheco ta'oni to noacachiana 'o paicʉ.
mo taacvoh'i 'o kaapana.
taha'vi to yoskʉ to 'oongʉ na a'o.
to ehohanva ta coo a'toana tahoza ho moso etʉpʉ mico engha noana'o
mi'o tata'e to ihe phieni ci yoskʉ.
mo aʉlʉ se'conza ne os'o tateoyona 'o peiso'o
isi teavti to av'o si pooyoyo'o.
os'o teongheni to tesi ana ci foo 'o 'akoanʉ.
tekon'a teopoya mo'o si os'o s'eftoftonga ci evi.
mo tic'ohʉ to poacnʉmʉa 'o 'avai.
isi ticngiha ta oko 'o ezoyʉ.
tekon'a tʉsvʉta na hia tacvih'i ta 'oe.
lea titacvoh'i 'o ehʉʉ no meah'o ho mo coeconʉ.
mita tmasa'o to tocihe.
la'o tmasohpoi to mo smoavovei ci koyai.
os'o aiti mo tmo'kameosʉ to ihe ciha ci cʉehʉ 'o av'o.
zoo to'pocva 'o os'o to'si to poco.
toehongo yaahioa
poac'o tohbakneni ta mo moyomo si ca'hʉ.
otec'o tohi'o ta konkono.
teton'a tohpʉngneni na hamo.
mi'o tokaci ta fofeohva.
o'a ita tolʉi 'o yoskʉ to ecoo.
ita tomohvi ta mo'o ta ceoyo.
os'oco tomohvi 'o ceoyo.
ihe poa tomʉtʉ to phingi 'o koyai.
mi'oco tongsoyʉ no maine'e.
ote la 'aʉnpʉnpʉ topco no koici ongko no mocmo.
o'a os'o honga si iko tposi.
pano ita talʉa ci mita no aha'o to'iei.
teko toamaamtaneni to chae 'o ba'imo.
mico toapayo'ʉ 'o snoo ta foengo.
te'on'a toococosi 'o pasoya.
'oa itaco tʉbzʉka ta 'avai 'o ciocio.
la botaso mateolʉlʉ ho te ohto mo yaabobonʉ.
mo yam'o co mameoi ho mo ptaʉngʉ co 'o'oko.
os'o sia ta konkono 'o os'o yo'va.
os'o poa yoneni to voyo 'o emoo'o.
os'o yoso'ka 'o o'o hoconi ci fozo.
kaebʉ yoyaso 'e 'o'oko.
alʉ yoanan'o 'e yangoi.
yoanana'veni ta yangoi 'e soongʉ.
isi yongeova to amosi 'o oko.
mo yonoo ta cpo'o si haengo.
mita yopoyo ta pangka ne mita sʉ'no 'e voyo.
teko atfʉnga yoseoi si yoskʉ.
mo yʉmeʉmʉ to emoo 'o ino.
os'o poa yʉnʉ'veni to kaapana 'o ezoyʉ'o.
ihe yʉnʉ'vi si ihe othoi to 'o'oko.
isico yʉʉcʉcʉha si poco ta sboko.
isi poa zocfo to ba'i a'o.
tekon'a zocfoi si isi pei'i ci hohʉ'eʉca.
mo ʉmnʉ 'e 'oyona yo'eteoyono ta hosato.
lamia ac?ha teopoya ho hafa maine'e.
te'on'a ahto baito to mameoi.
mio na'no mʉʉlʉlʉ 'o amooyongʉ.
'opena ho mita yoyopasʉ, at'inghi o'a mita kokaekaebʉ.
mi'o aopcio bonʉ hoco e'ohʉ.
'a lea'o. lea'o ake'i meel?. mi'on'a seol?ano a?sv?t?.
to'si ta ehʉngʉ no fʉhfʉhʉ si yoskʉ ta ecoo.
tetaco eʉsvʉta na te hioa ho hocma.
coono ho lac'o meemeesi, la maceofʉ to yʉsʉ no fʉhngoya 'e haahocngʉ.
'ote'so o'te maceofʉ ho miko oengʉtʉ.
mi'o meelʉ boa coo.
lahe na'no sino titha mooyai masʉecʉ ci emi 'o batayʉ.
mico sʉptʉ no feohʉ 'o ngho'ʉ ta motoyʉ.
la koa 'oha nananghinghia to mo nanat'ot'ohaesa 'o la makitkiti.
panto la yainca ci ongko ne saviki nanʉhtʉ.
teta co tovcongʉ 'e pasoya.
mo yone papai ho tom'om'o to taikong 'o ino.
mita toocosʉ no ceono ohne psoseongana.
na'no cofkoya si yʉsʉ ta oko.
'a ma te'o vcongʉ so?.
aomane mi co eon to jidens 'o okosi ho meecono.
mioho 'o isi hafa ci ci 'o'oanʉ.
ho ok'a eaeo si mo coni.
ovo na maica ci ha'o ocia paehohamo ta mo maica.
ehm ah mo moso la noepohʉa 'e av'o ho oko moso la aʉt'ʉcʉ to fo'konge.
ohe co 'so mi co 'so yʉc'ʉ 'e oko.
mi co yon to chomo ho.
s'a mo s'a yon ta noaemonʉ ta evi na 'o 'o ito 'i'ima ci fo'konge isi co eainca 'o mi'ono ta av'o ho eainca o'te ptaʉngʉ.
'ia manci manci s'a eelʉ to mo yoso ci meoi no fo'konge.
co a'ʉmtʉ na'no yamci ho eainca.
'iama mo 'iama mo yon tan'e lato i'e i'e la aka 'i'eima ci fo'konge.
ho i'e 'e nan eh asonʉ mo meoi no fo'konge asonʉ inosi ho amosi ta 'o'oko no fo'konge.
eh c'o o'te bomemeala aʉt'ʉca anova c'o sia to pania.
ea 'o mo yon to chomo ci n'a oko no fo'konge tesi tokʉneni.
isi co enca 'e av'o o'te s'a aomotʉ'ʉ o'te s'a ea'ei.
'ia isi enca 'e av'o o'te s'a moni.
isi co eh isi co ea ho hafa maine'e.
zoo s'a 'oahng to sngʉsngʉyo.
nia la enca sngʉyo 'o la enca sngʉsngʉyo.
mi mio maica ko'ko isi yainca sngʉsngʉyo.
'a mo no 'a mo no maica 'e maoongko ta hpʉhpʉngʉ ta ci coo mo mo 'o'okosi 'o isi 'o mo yaa maoongko.
'a 'a mo'o 'so la yon tan'e 'a s'a na'no co'cohivi na mo c'o 'o'okosi.
te nana a'opa yainca 'o isi yoni to lotozong yabʉtnana.
'a no 'so yatan'e.
mio n'a.
maka mo 'so alʉ smaihoi ne tappang.
'so alʉ covhi ho te smaihoi ne'e ho yongeoo.
X'o isi vcongʉX to lao.
'a teko no fii to tenva te'o asonʉ ahoza faeni 'o tenva to emoomo.
honci amako sʉptʉ ci av'o 'a nte c'o ake'i.
'a mo n'a.
zoo 'a la no ake'i pot'fʉngʉ ho eainca mi'o eapeiso ho mio ma.
lea ahtʉ man'i 'o la i'o la mai honci eainca ake'i potfʉngʉ 'a la s'a man'i.
honcimo o'te ʉmnʉa temza no ahʉya eainca teko yon tan'e.
'a tʉtpʉta.
mo'o lea.
moso i'nʉskʉ yoyoso oh to hcoe'o ho ho eoyaso.
iama tesi na'no ʉmnʉa ta mamespingi tan'e 'e 'oko no hahocngʉ.
X'a eno a'ʉmtʉ botngonUX 'e eatatiskova tan'evo.
mhm 'a ina tehin'i so la hia hia so tiova ta na ita ta 'oeonatmopsʉ tan'e.
ko'ko o'a mo meelʉ ohm maobotngonʉ na ina ntehe eoho'a.
eh mai to no 'o e'e ne momza la momza la JgekiJ zoo 'a mo coni os'o faeni ho enca 'a temo no aʉsvʉta aiti mo oh.
ne mo'o la ahto moemo'ono ne gaikoko ma Xmico asonʉX na'no man'i na ihe leai to XhmʉhmʉskʉX ehm coo ci XeanecovhiX ci mo mai to imo hioa.
ohm temza no o'te tmotalʉ ho na iho Xpan noX lahe teai.
'o vcongʉsi to ha hanako ci ihe ne spokono ne noana'o ao.
mo moso ak'i man'i.
maka ake'a ao'po'pova.
ma asonʉ anco ntoho teseopngʉ honci ntoho o'te co atpʉta 'o maaya.
WGS: tiate atpʉtʉ.
ma nte maineno ho mo coeconʉ n'a.
ha'o mi to maita'esi isi eainca to ahai.
te c'o amoao bosifoo to omza ta'e.
lea ʉmʉmnʉ 'o ba'i.
noana'va o'tena ahta aiti.
maezo no sia.
koicʉ ne oho la o'te eoho'a ho patoa 'ocea.
eʉsvʉta mo la i' moso la i'nʉskʉ na'no sʉ'no mza peecveni ho temza iachi toa 'ocea.
hoN ho la o'te ho lamza na o'te peela pafiho.
gen gen genki ci mameoi.
Xia la ho as 'a s'aX zoo oespi na lasi ma asonʉ o'a.
All: Xalʉ ahʉyʉX oh ta emoo ho eono no peothomʉ ne moso n'a maaya.
eahoovi 'o 'o paso 'e yosvi ne yo'honge.
mico n'a asonʉ esmi to peohnasi.
na moso la mah no moso la nʉthʉ oh ne fongkiko pofʉngʉ no fʉisʉ na la angʉ yosvi.
te n'a tosvo na'a.
'a monna acʉhʉ mahafo.
SWP: Xta'payo'aX na cono sava.
ha'o to'ofeihni no 'o'oko.
oh mo asngʉc toa ho mʉ isi teapha na ito foco na ito to isi ngovei to sʉnʉsi ci ci foco o 'o isi toai ci beahci.
ho mi co ngangcʉngcʉ mo eo'sipeohʉ to evi ho.
ho co sia to jidensa ho mongoi.
eo o esohoeo ho.
mo c'o maica 'e si 'e os'o aiti.
a ne mico mi ta ceonʉ isi zoo hafa na 'e 'e isi peo'eoza ci nasi.
pepe ci mahcohcoyo
yoskʉ aʉlʉ
ho tenac'o aepʉngʉ homeyaya, taheco esvʉta to h'oema na hia tee meelʉ mayasvi, isin'a acʉha aʉlʉlʉa ho ayʉca 'e afo'o ceoceona ta coo a'toana
botngonʉ 'omo moezoho ne pooftongaveoveo, micoc'o posifoo 'o mon'a yontan'e ci coo.
tenahe acʉha teongasi 'o hioa to iachi, ohto koba ho to'osno yaa hioai.
mo maezo yaa mav'ov'o ci ma'e'evi ho maokokozo, ko'ko mo na'no yongho ci
maito isi yainca tomo tmo-tapangʉ, la yainca tomo tmo-tfoya
mo na'no ʉmnʉ 'e hiato poʉt'ʉca ta ceoceonato, tetola toehonga angongohia ac'ʉhʉ no noana'o, tenano taso ho ohsosohco 'e iachito.
hocic'o oemi'mi 'o beahcisi, tenac'o teoteai ho saspʉca.
'o mahohosa ho ezoezoyʉ ta coo a'toana, mo na'nosi nopeaski ta foengo ta psoseongana.
i'o ne pngoo, lalaoya, imoco, tapangʉ, tfoya, niae'ocna, mo yonta mo aepepe ci mahohosa, hola hosoyʉma
'o maemoemoo ta coo, i'o te yoni p'ayansoo tamo macicihi ci emoo, mo yaa ino ho amo
la acʉhʉ yophi no ma'osno nonte koakozo ho koayoobobai tamo botngonʉ.
lan'a poa moefoso 'o isi pei'i ci ton'o, tenac'o poa okosi 'o pozosi
'e mahohosa ta coo maitan'e, lac'o maezo botngonʉ 'ola mimimio ho bobaito ci yane ngeesangsi
ho micono noemʉhʉ i'e 'i'ihosa ta haahocngʉ, mio a'ʉmtʉ koici yongho
ne noana'o la na'no titha meemi 'e ton'o, to ahoisi tee ahoza fsoya 'o fʉesʉ no ton'o
mo fihta hia aezoho ta hpʉhpʉngʉ ho aezoho 'e a'a'aosna ta coo, payo'a 'o mamameoi
mo na'no yongho 'e foengo ta psoseongana, ko'koeno la na'no botngonʉ 'ola ohtan'e ci yane yafana
'e yʉsʉ ta coo, mo na'no sino hici 'o yʉsʉ ta haahocngʉ. ahoi toeno ceopngo no hici
homio tahen'a i'vaha pahsʉsʉfti to mamameoi, yaeza ake'a eobaka
eh'oneni ho soh'ona 'o emoo no peisia, a'sʉftona teoezohi 'o ohola 'oyona ne noanao.
la mipsohi homo homeyaya 'e coo, ho mon'a monsohʉ, la yongeova 'o ba'e ton'o, tat'ozo to ton'o
yʉsʉ no mi'iei, keoe'I, taf'o, totfo no hici, totfo no yʉteʉ.
zoo congso, niacmo'na, ho tongkoyo, i'o 'ayomonasi la yaa popozo, yaa seipi, hopo
maezo 'o maemoemoo tamo cono hosa, homo yo'ekokayo mo mais'a isi seoteoyona na nsoo tamo cono hosa.
ahoi ne mohco yʉmeʉmʉ ta hosa 'o kiokai, mo na'no aezoho 'ola hia paepovcongʉ
'e haahocngʉ la anana'o biyavovei ta foengo ho eyafoo, mimimio ho aiti na hopa.
'e coo,ahoi ne noana'o la peesi honci navconga 'omo nanao'oahnga ho i'omo nanat'ot'ohaesa
moc'o maezo honci ozomʉ, ahtoo'te aoyo ma'cacei, tmalʉ no zomʉ, hocieno yoopsoso
la'so na'na sokoeva honcila koici cocoeconʉ, yaeza yophia honcila apeoha namo nʉthʉ ci haah'o
koko na yoozomʉ ho maotano la bomemealʉ yaoesiesi hote afo'o e'ohʉ
la yaeza yoni toʉsvʉsvʉtʉ tote hioa ta hosa to mamameoi.
'ola teai ci teova, lac'o sonʉ 'ola hia mooyoyai, lac'o'so aasvʉta yoni.
maito ehohamva ne noana'o, tahe yaeza poa bochio 'o haah'o;
maitan'e mico na'no aezoho 'ola hia ma'cohio to 'o'oko, lac'o ohne 'oyonatmopsʉ
'o isi yainca meesi no ton'o, la meesi to hia yaezoi ta coo, la ahtao'te hioa homo cono tonsoha ci meesi.
ko'koeno i'ola hia meemayasvi ta coo, zococ'o i'ola yainca meehangʉ ci meesi.
'omo coni zoo smooyo'ho no meesi, 'omo yoso zoo, la pasonaeno to ho yongeova 'o i'afafeoi.
'omo coni, la aiti 'o feohʉ ho mio, mionana ʉmnʉ ho cofkoya ci feohʉ honcieno ca'i ci feohʉ
taheco tos'ongki to amosi honcino o'te to mamameoisi.
tenac'o peela tos'ongki to onko no coo. 'o ongko no coo ta coo, ahoi ne noana'o
oheco aʉt'ʉca to ciyokoko, oheco tos'ongki to ongko no pooto 'e coo.
miko i'mi neno maitan'e?
mo piyo na mimo cono emoo?
ta to no
mimza seolʉa no pasonaeno.
panto; tmano
la'o meelʉ yomoyo
leako oengʉtʉ no maspiyo homo yofna.'a la'o oengʉtʉ to mas-maskʉ homo yofna
coma tonoi?'a hiyoyo.
'a 'oachomo eni.
mo yoneno na emoosi?
'a hisi eni.
mikos'a maineno? mo na'no congo co fngoo'o
miyo yoyaso ta 'o'oko? miyo, 'amo yoyaso ta 'o'oko.
mo yoneno na emoomo 'amo yone foengo 'o emoomza.
miko i'mi neno maitan'e? mi'o i'mi ne emoo maitan'e.
teko ohneno homo maica? te'o seolʉa no maine'e.
leako yʉc'ʉ no ma'hipiyo homo taseona? la'o yʉc'ʉ to ma'hinomʉ.
'a evi sico.
'a pai sico.
'a tposʉ sico.
mo yoneno 'o mamespingi?
mo yoneno 'o moatʉ'nʉ'o?
'a feohʉ tonoi.
zoo hiyoyo tonoi
mo na'no yongho ta congeoha.
mico payo 'o congeoha?
na'no miyongho ta feohʉ.
zoo lema'cohioso /senseiso taini.o'a, 'a ino'o taini.
miyo oengʉtʉ 'o ohaesa noso mamespingi?miyo, 'a mita oengʉtʉ
lea kaebʉ tma'ongko ta oko? lea,'a lata na'no kaebʉ tma'ongko.
zoo siya ta mameoi?
maskʉ oemo
mi'o maezo kaebʉ ho os'o honga na soo.
mo mais'a o'ana te'o av'ohʉ.
'a feohʉ no 'anma ho mposko veia ʉnmʉ 'o hiesi no'o yayo.
'a mi'oco mevcongʉ.
mo maineno na teko ʉmnʉa ci ceopngo?
totean'a te'o eno moʉe.
'oamico aoseoseolʉ eni.
'ia! 'ata mico emoovei.
'a mi'o bohngʉ to tposʉ no coo.
mio mamespingi na ohaesaso?
mo pio na temo toehongo bonʉ?
'a te'o, te'o ohne maibayo ho poa aitneni to leaotothomʉ co mcoo'o.
ci mais'aco vaso co isi talʉi ci koyai.
mi'o i'nʉskʉ teavto ne feʉngna.
tee yaineno nate hia bonʉ ta s'os'o?
'ote'sola 'aoko ma'na'o ci tac'os'a amio mʉchʉ.
'a lea'o kaebʉ pasonaeno.
mi'o eno acao meemealʉ. lea'o at'ingha kaeba hioa.
teko i'opo note homeyaya maitan'e?
ta'oc'o aemʉ'ao maine'e ho mio ci lea'o'so o'te momev'ohʉ ta lea'o hioa.
'a ten'a aʉlʉ cono feohʉ.
'a f'oe ho pohe.
teongasi te'o eno aoska pofngoa.
mio na'no ʉmnʉ 'e yanosoyo te'so ayocʉ ea note titha ci evi.
tena'oco ae'ayocʉ note titha ci kaapana ho evi.
coma na lako atohca hioa no vioing?
'a tamzaco mici navconga ho nʉt'ʉco.
naho eno pasonaeno tee toehonga talʉi!
mamico na'no botngongʉ 'e mo cmʉ'ho ci 'oahngʉ.
'a mi'o na'no ʉmnʉ, 'aveoveoyʉ.
pano tposʉ to pangka?
'a te'o ohne maibayʉ ho hocma.
man'i 'o yoskʉ ho kos'oza.
yainca ta pasoya, "mo mais'a toesoso ci fa'e ngeesangsi."
mico maspio na hoomzahie?
mimia maine'e ne foengo ho aiti 'o ak'i.
zoo hiesi no yayo to ba'i ho hocma.
zoo siasa'a?
at'ingi la man'i ci cmoeho.
zoo sosea a'mi
te maineno na hia nona'o tec'o sʉc'ʉhʉ?
toocosʉ na'a, mio no'vonʉ na psoseongana?
ne etʉpʉ mo yaa yoskʉ, kos'oza ho yongo.
yosohngo, toocosi coma na teko 'ocia ana?
'alea, maica homo mioza, ko'kola na'no yʉho'a.
'otena sola na'no bonʉ no kamcia, la asngʉcʉ tohisi.
mi'o e'vono toci'ci'o ho mi'o coeconʉ
taoke, te'o mhia empico ho totposa.
te pio na teko phini?
te mehacni ci empico ho coni ci totposa.
eimo ho sio, te somaska ospotʉ. o'a mo pepe.
taoke, mi'o yaa se'conia ci peiso. te'o 'ocia peʉi.
'oatee, maskʉ, mposko, mtoeho, msʉptʉhʉ, memohʉ, monmʉhʉ, mpʉtvʉhʉ, mvoevʉhʉ, msiohʉ, 'ah, o'te amso, moc'o msiohʉ.
moc'on'a masnomʉ no taseona, isico poecʉ'va to ino a'o.
la'o 'oyonto skofo to evi ho talʉi 'o ak'i hola ehohamo.
i'eno yatatiskova moso i'mineno.
sia na moso mooyai to tenva?
'aveoveoyʉ. hoci pano, tako yaa ho faeni a'o.
mici maezo soo, meelʉ atva'esi ʉmnʉ ci lema'cohio.
'opena hoci hie ho mʉchʉ
hote meesi 'e hosa. panto la me'eni to ofi. panto la mooyai emi. panto la cmoho to feʉ'ʉ.
ta hosamza panto emoo no kaapana, hʉfʉ ho tataka.
ne noana'o, 'e coo a'toana hote mevcongʉ.
na eni mo afnaso h'onasi ci hia totovcongʉ ta coo.
ihe tooyokeoi to mamameoi. a'vinano eototaveia a'mi ho yainca, "temo'sola asno'zonʉ yaahioa."
naho co toyafa 'o tposʉ.
zoo, lema'cohio.
zoo pasoya na ongkosi?
zoo, 'a la'o no'opo to amo'o ho ino'o.
o'a, 'ala'os'a no'opo to emoo to ak'i ho ba'i.
mo yone maibayʉ 'o emoomza.
zoo oko to coo a'o.
mo maineno co hie maitan'e?
mico espayo si hie. mo na'no mo'ei.
te nana maineno na hie ho yofna?
te'o co toatmopsʉ.
te'o co emoyafo.
coma na tako ana ho cohzona?
ta'o bonʉ to 'oanʉ ne 'oyonatmopsʉ.
mi'o maafo to cʉyʉ maitan'e, tato opoepohʉ ho cohzona.
ta'o i'ima 'o lema'cohio.
coma na tako hioa ho tac'o tosvo tmopsʉ?
zoo,te'o cohmo to chomo.
acʉhʉ ʉmnʉ, teto ohto emoo no mayoyoansoo maitan'e.
teo na'a nʉthʉ ho yoohngozo,zoo?
lata boacoma ho toatmopsʉ?
mita boacoma ho ohne lanyi?
tec'o cono masconi tac'o sʉc'ʉhʉ ne thaicio.
leako meelʉ yonto to zitensa?
pano 'ootoovai so?
mikos'a i'mi neno?
panto, tee pio na teko phini?
ok'as'a, o'a lamzas'a mhino no fi'i.
te'o mhia f'oe.
mo acoho sose'einva masko.
'opena, takola yoovei hociko cola yaa peiso.
osi yoevahneni soo to yavai 'e 'oyomzana tmopsʉ eni?
o'as'a, 'a osi phini to ino.
mo pio na osi yoevaha soo ci peiso?
'oaa! ci na'no man'i 'e osko pa'ea ci f'oe.
'ote ptaʉngʉ.
'a ino to voyo a'o, 'aeno tanivo.
ohaesa to pasoya a'o, yangoi 'o ongko'o.
sia taini?
'a ohaeva'o, zoo mo'o.
'a naa'o 'o ongko to ohaesa'o.
mico tonpioha 'o ohaesaso?
zoo ohaesaso na taini?
mo pio na mihin'i cono emoo?
zoo, 'a coo a'mi.
te mʉchʉ ho mio?
te'o yovahneni soo.
teto no yohngozo.
'a mi'o, yʉmeʉmʉ.
oh tan'e, othoma 'e os'o iachia emʉ'a ci beahci no ana.
mo cohʉmʉ 'e beahcisi.
o'a la'o ʉmnʉ to hov'o, te'o bonʉ to linggo.
isi yangca to ino mo man'i 'o mo'eocʉ.
teto oh neno maitan'e?
'a eno, la'o ʉmnʉa 'o tokeoya, mo ʉmnʉ ho isi aiti.
'ote peayofʉ, apopoha'o c'o ci temo s'a smopcoko.
la'o yonto hikooki ho ohne lanyi.
te'o nooyo to koyai no mayahe.
te yono coma 'o apo'o ho te oh ne 'oyonatmopsʉ?
lako nooyo to kaothe ho lako oh ne kaoseong?
c'o akameosʉ ho te i'mi ta toosva koyai ho coeconʉ.
maezo o'a te.
naho toocosʉ. Coma nan teko ocea cohivi?
mio maezo yon ta hosa na oko soo?
mi'o maezo aʉt'ʉcʉ to ngiao, la'o koa o'te nama nac'o homo c'o noachi.
te ʉmnʉ 'e mo fʉhngoya?
poa coni to mo enghova.
te 30 'e hiasi ecvʉhʉ.
te'o yoveia 'e mo yoso ci tposʉ.
mo totiski to ocmʉyʉ ci yʉsʉ to pasoya.
'a mio, 'an to'oco yoveineni, os'o ta'payo'a.
teno, ta'o evaha to pasoya.
'a teno, ta'o la ko'ko meelʉ tov'ohʉ no yoansoo.
manci osko n'a talʉa?
teto co maine'e ho angaezneni to maa'oahngoto.
naho, bomemealʉ ho teko maine'e.
zoo, 'a mi'oco mtoeho kongcin.
'a teta mochi to poco.
mo yoneno 'o sayongo? tenata co yopa toosa'o no peayofʉ.
'a mita yonto lii-thang, te'o eno osa ho yooho'a.
mio yonta emoo 'o ba'i?
miko co noana'o o'te ohtan'e, te'o eho'ʉ ho toehongo bonʉ.
mo na'no mafe 'e emi no ton'o eni.
os'o ʉmnʉa 'e yʉsʉ eni, te sopioi?
'aveoveoyʉ soo, mi'o mici mhia naveo hohʉ'eʉca ho foo toe'opi no ma'fʉ.
mo aftongo 'e os'o titha tmopsʉ.
te ʉmnʉ 'e mo fʉhngoya?
yokeoaso, te pio na hophina ta chae?
ne miza maica yopepeahngʉyʉ, 'e mameoi mo eʉsvʉsvʉtʉ tomo man'i ci tela hia e'ohʉ ho ea foo ci a'a'aosna.
mo man'i 'o koyai to 'iciva, ko'ko mimzac'o yonto 'otovai ho ohto ic'o.
mimza yontomo conci 'oyonatmopsʉ.
'a sayongo 'o ongko to ino'o.
'o amo hola yontoemoo lasi oaneni boacoo a'mi.
ho lamza tosvo lamza acʉhʉ maine'e ne hoehongo.
na'no tatposa 'e pepe homo hie, o'amo soyʉmʉ o'amo mo'ei, na'no sohoyo 'e poepe.
'o 'aemona to 'oyonayoansoo mo ya ckio, 'oma ho e'oho, o'amo'ocola ahto baito tamo maica ci yoansoo, kaebʉ ho mi'o bobaito maitan'e.
mimza mihino to 'ongeai ho kemomo.
lamza na'a tosi'nga 'o maococolili to 'oyonatmopsʉ, lamza aangaeza 'ote hioa, hohocmasi na'no cofkoya 'o 'oyonatmopsʉ.
ne hocma, mi'o ohto hoehongo ho aitia 'o ak'i.
isi anga pepea to ba'i, toocosi 'o taoke te ʉmnʉ oci ake'a poa cʉecʉa.
mosola conohiea, mozala nʉthʉhʉ mimiyo.
yainca to mihimn'i tmahmʉhmʉskʉ, 'a miko no'so 'ote iachi mahafo, a'vinano inante yovahneniso ci macocoma, ana tekos'a ahta yoveineni.
'o hahocngʉ to hoehongo la maezo melʉ titho to h'oepona ho boepono to yoansoo, la meelʉ moyai to vomʉ no h'oepona ho tocʉvʉ.
lahe na'nosino aoeva angaeza na'a, taheco angaezneni to ma'o'oahngʉ.
'o amo'o la saiho homo moyai h'oepona no evomʉ, yainca to amo, la titha boepono to toevosʉ eni, tetola yaeza yoe'ia 'o lasi p'ecihi to yoansoo, la sia to hoyosi to yoansoo 'o h'oepona.
ohne c'oeha ho tohtoalongo, na'no maemayo, boecʉ 'o copi, boecʉ 'o kos'oza, 'aeno a'ʉmtʉ.
saipa'o ma'i'osno ta tposʉ, leako amako ʉm'ʉmnʉ maitan'e
siho isi teongasi 'o yanosoyo, tee tmoovei to anana'o mi'aosnasi 'o 'oa, atavei.
'o tafange, 'o teesi no ngei, 'o peiengo, 'o sipayatʉ... maineno ci acʉha o'tena aiti maitan'e?
aosohco moseo'ohngʉ tisifoo ne p'ocva.
yocapo ta foengo ci maahaah'o, mateto'so talʉa na nia mamameoito.
mico nana 'aoko bio'i'io. o'a namo elʉ. mico amzo noana'o hie.
teongo teongo... mico somafea 'o sʉhsi...
at'inghi 'ote'sola na'no ngoseo.
mico espayo si feohʉ... psoetiskoo ta 'e'evi...
mico yoyafo 'o poko... poko - poko - poko... fihngao ho moengʉ 'e poko...
mico espayo si feohʉ... psoetiskoo ta coca...
mico espayo si feohʉ... psoetiskoo ta ceono maine'e...
ina leasi sia no emhi no emoonoieisi ci nia ngo'ngo no cmoi, moso nana mtoeho
'iyamamo teolʉ nomo pei'i no ocei, isi 'ahʉya toc'ʉha na ocei ho tac'o coyo.
mio 'aveoveoyʉ 'o oko no mamespingi, ho pahpasonaeno ho tokaekaebʉ
i'e fcoyo te se'einva nante peela poa abiokʉ, tena totea honcila pepe na hophinasi no ciocio, tena'o yaa ho phieni na ciocio.
'e himhoemoo, tena meoino aoyocʉ no tehe 'o'ana no cohiona ho yofna
ho iceopngo to koelea ho mahto poyave, sʉfeʉngnʉ e'ohʉ ho ohne fafahei
ho iceopngo to koelea ho mahto taimao, sʉfeʉngnʉ e'ohʉ ho ohne papai
ho mico hocma, tena a'ʉmtʉ momio na fozo ho o'tena momev'ohʉ.
honci mioci mooyai emi, lac'o mayo nomo coni ci teoso no fʉesʉ, ho sia no kazo
mico smaotoefʉngʉ no ciengona no fato ho zotaeva.
yaeza eefʉefʉ'i na kaahkʉmnʉ ci fahei to aokokoyongo ho e'teoyona to ecoo
no ta'esi o'a na ohelas'ala ahta aiti 'o engohco ne'e.
"bo'a'asngʉcʉ bomemealʉ yaahioai, 'a eno eni 'o isi faeni to mameoi ci yopasʉ."
meesi ho mapepeisia, h'oehanva ta coo, coonoc'o asngʉcʉ mais'a la lema'cohio.
at'inghi 'one hosa mosoco'sola aosohco ok'ana mamameoi
ho ohtasola na'no co'cohivi ta tibosong'e yolonana 'o h'oyonsova ta coo
e'vono o'a latas'a aʉlʉ io'o'opo avaho to meesi
tomvoevʉha veia opto no hia mameoi, ahoi ne moson'a maaya, ac'ʉhʉ ne mohco ciokoko
talʉi to ino mo boemi to pasonoana'o ho engha na ohsila mia ci ceonʉ.
20.at'inghi, 'o imo yoyayaeza to kilisto. o'amo maica.
ho ho ho ho ho... sakio (ba'e yoyoho)
motoyo 'e h'oehangoa to hamo.
yone tfoya ho miyapo no hioyapo no yatatiskova. 'e yatatiskova eni, 'aeno asonghoi maameoi ta coo a'toana
ataveisi mico nochʉmʉ ho poa yaa ongko 'o ihe yoni ci ceoa.
mohco a'ʉmtʉ ehtothomʉ. o'a mos'a mako cihi na mo mcoi to haahocngʉ.
miyo na'no bankake na inoso?o'a, o'amos'a bankake 'o ino'o.
'ote maavo ta phingi.os'o cohivi.
miyo iceopngo 'o ino homo emoyafo?miyo, 'amo iceopngo 'o ino nemo emoyafo.
homo hotocʉha la tacʉmʉ 'o hov'o.la'o kaebʉ bonʉ to hov'o.
meelʉ; peelʉi
mo yoneno 'o tposʉ'o?mo yontan'e 'e tposʉso.
mohin'i ohneno ne hocma?ohin'i osa ho aiti 'o ak'i ne hocma.
miko i'mi neno maitan'e?mi'o i'mi ne emoo maitan'e.
miyo na'no ecvʉhʉ ta ca'hʉ?o'a, 'amo na'no sop'o si ca'hʉ
mo piyo na nanghiaso?'a mo botngonʉ 'o nanghiya'o.
la'o meelʉ 'otole.
mo seolʉa no oengʉtʉ ta oko no hahocngʉ.
la kaebʉ yoyaso ta 'o'oko.
zoo coma eni?'a 'oachomo.
mo maikayo maitan'e.
la na'no man'i ci cmoeho homo homo'eina.
la hohocmasi tofko 'o ba'i'o.
la hohocmasi tma'ongko 'o amo coni'o.
leako na'no talʉa 'o ba'iso?
mo yoneno na 'oyona tmopsʉso?
nooto / noomza
mposko oteo
mo seo'lʉa no tmopsʉ, mimia iepoepohʉ baito to tposʉ 'o mimia tmepoepohʉ.
to taicosi ne os'o tococosi, isi eʉsvʉta na isi i'mizi to ongkosi, isi yaeza poa hongneni 'o iachisi emoo ho yoosi.
mo maineno
e'oho
ne seeseihʉ
ho soni
ho seeseihʉ
meesi no miyapo
psohia /psohza
yopa navconga / navconga
yohiʉ / yohzʉ
asngʉcva taaecingea na soo
m'ea tosvo
pasoya, 'a nghoo 'o ongko'o, aiti! 'ami'oeno mais'a nghoo!
s ʉc' ʉh ʉ to hcoyo to ciengonasi, teol ʉi to moat ʉ'n ʉ 'omo man'i ci mon'a noe'in'i eh ʉng ʉ, a' ʉmt ʉ na'no kaeb ʉ.
mo socaefi tomo man'i hcoyo, ho ito man'i cimo kengkenzo ci ceon ʉ, mion'a man'i 'o yoyo'eosi, at'inghi o'ana isi el ʉa 'o ceon ʉ no maine'e.
mo koe'i hoco toekameosʉ.
isi teolʉi 'o f'okonge, mo seolʉa no pasonaeno 'o fo'konge.
toocosi to nghoo 'o yongo, "mio maineno na hie maitan'e?"
isi toocosi to fo'konge 'o yongo, "zoo feohʉ no meineno na lako atva'esa ʉmnʉa?"
yainca to yongo, "la'o atva'esa ʉmnʉa 'o hofongahoa, o'ala soyʉmʉ o'ala mo'ei la na'no sohoyo."
mo mei'osno 'o eiho ho yainca " 'a panto cmoeho cite cmʉ'ho!"
mo ohto yotoka 'o eiski ho toocosi, yainca to yotoka o'a os'o cohivi, maica mo'so peyayofʉ.
'ia ma ngʉcʉ to fozo!
mico sm ʉn ʉ' ʉ, co esmi 'o fozo ci chomo.
a' ngayo to meoino yoskʉ na eni.
meicaefi to man'i cocoho.
'o coho mion'a bankakehe to tafiseongʉ. mo bankakehe to coho 'o cnʉmʉ. mion'a bankakehe to cnʉmʉ 'o soai.
mo yoneno na f'ʉsʉ to 'omao?
temia yoyoso 'o ino ho biebimi tomo mafe ci chae.
to yafana to phingi panto mo mainca, "to'osni a'o! ihe peo'aoza 'o f'oe'o!"
yainca to cmoi, "ma o'a, ma mi'o asngʉcʉ yonta va'hʉ ho toalongo."
mo nac'o 'o eiho ho meiyokokoyongo tomo sʉhcʉ'o ci 'apangʉ.
mo mainca no koyosi 'o 'atai 'ate ahtoo'te atpʉtʉ. isico keematmohi 'o isi aiti ci yoskʉ.
mainca 'o 'oongʉ, "pa'hikokoe'i. at'inghi mi'oc'o atpʉtʉ homo toosa'o."
te ohne foengo 'o 'oongʉ ho eya foo.
o'anamo yaa sopeopeohʉ ci peiso ta kaapana zoococ'o man'i ci t'ee.
'o yotoka la conino mi'ono to 'oa ho paata'zeni 'o songosi.
mico tohbako ta fato. ho pavi 'o kohco si. ho to'toheae.
mo'so na'no smʉnʉ'ʉ. mita co. miteohi sieo ho ʉk'a na tonʉ.
isi mioni si kokeo. yainca no tohʉngʉ si. te'o ahiya ana.
ataveisi. aepohʉ co na'no nac'o. hoco mofti'i so'ta coo.
maica co ieni ho mitan'a honte. isi eʉsvʉta ta yatatiskova. ho poa toosno tomo pio ci te hioa.
ne mohco so'ne etʉpʉ 'o bohci mohco tmoezoho ho yoskʉ bohci. 'aeno eni na ehohamva to yoskʉ bohci.
hoemʉ'ʉ ta bʉbʉvnʉ ho zomʉ. maica o'a na lahe teolʉi. 'ela kokaekaebʉ ci 'o'oko. acʉhʉ ok'a na tonʉ. 'e zomʉ o'a nala mici pasonaeno. 'e evi lac'o tapayoʉ bʉvnʉ.
'e evi mo paito ta 'o'oko. mico ahoi iachi boemi ta bʉvnʉ ho booyonghʉ. 'e zomʉ co kaebʉ pasonaeno. 'e bʉvnʉ co ahoi yosʉzi si fngo.
oko no hahocngʉ. mo teolʉ tamo nac'o ci hahocngʉ. mo yosohngo ta ca'hʉ.
'e oko no hahocngʉ. isi co yivaha hafa ta ino si. 'e oko no hahocngʉ. co ok'a na'o cocvo nosi kaeb'ʉ. 'e mocmo. tehe toosni 'e oko ho. e'voveia na kaebʉ.
e'vono 'e yoansoo o'a isi pela poa tosvo sʉ'no na hamo. ma teno tit'ha 'emo koici yatatiskova. to'seni ta feoho faeni no hamo
'e foinana mohin'i la mayo to ohsi la faeni to mameoi ci yobʉbʉ.
man'i ci yoskʉ mo yo'osno. tan'e.
ak'i ho ba'i mihin'i baito ta mo conci toopca esvʉtʉ.
yainca ta ak'i. ta koankao mo tmaman'i ta koyai. ten'a nʉthʉ 'e cono yoo. o'a te eno p'otoefʉngʉ. ma te no ovo
isi aiti to nanghiasi cocvi ho yainca mo mooyai yʉteʉ si avai! zoo hahocngʉ ho nenosi no mamespingi?
ihe toehonga toocosi miso maica ci hia kʉehoi ma teko no yaineno ho snopeoha 'o hie?
yainca:" to himnono miko ango noyʉnʉ o'ateko yomso ta soovai, aopcio maine'e! "
homico maine'e la to'osno tosingi to maceoceonʉ to hosa.
mainca 'o ba'i:" panoeno peiso'o honci'o eoho'ʉ nonte mahcinghi, 'a te'ono moezʉ boa kokongo! "
yainca to ino teton'a toehonga ateop'ʉcva!
na'no nac'o ne isi talʉi to voyo, 'ana isi i'vaha toocosi 'o kolo. mico smoman'i tote titha moteovaho ci macocoma ho teovahi 'o kolo.
zoo hioa ta yatatikova ci poco, isi pea'osneni to etʉpʉ hoco hafa to chomo ho peateoyoneni hoco atavei meoino sima.
moso conci hie, mo conci emoo 'omo pae'ʉhʉ to hosa to ic'o.
mo cihi 'oisi po'ayomoni to emoo ci oko ho o'te meelʉ yoyafo.
yainca to paicʉ: " te'o yʉmeʉmʉ ho to'osni. "
yainca to paicʉ: " teto boemi ta chomo ta pepe ho afsa si pozo! "
yainca ta tanivo: " lasi miho o'te honga 'o av'osi. "
hocito o'te hioa 'emo maica ci a'a'aosna 'ateno amaka hioaneni na tenala yooski ci mao'o'okoto.
coma ta isi hioa ta 'kio? 'ate ohne feohʉ. zoo feohʉ si tehe osa ta 'kio.
como na tesi hioa ta 'kio? 'ate oengʉtʉ si 'kio. te yoneno ho oengʉtʉ si 'kio? te yonto feongo to evi ho oengʉtʉ. zoo 'oyona he oengʉtʉ si feongo ta evi.
mo esmi 'omo cihi ci kengsaco, zoo ootovai no sia 'omo yonta ceonʉ. itomo yonto vioing isi eʉsvʉta to kengsaco, ho yainca, 'a ootovi to kangngofo.
yainca to hahocngʉ: " 'iamalako yantan'e ho yaahioa, maka'ʉc'o aoseoseolʉ, 'a la'oeno maezo yantan'e ho yaahioa. "
ne mico sʉc'ʉhʉ to eki no koyai no ea pozo, 'o mo'o mico nooski to koyai no ea poso 'e mo'o ho zongvi no ohtomo meoino vioing to 'maci.
mo ea emocaefi cimo yonto ootovai ci yatatiskova, ho yainca: 'e voyo, tesi hafa ovo ta amoso na soo? temo mimho honci'o hafa moo? "
toocosi ta tanivo: " 'emo kabʉ timaviya ci yatatiskova o'ala smo'eococvo tomo tivhona ci yatatiskova, mainci lahe 'ahʉya so'eo cocvi ta mo tivhona 'emo timaviya ci yatatiskova? "
tiyova ta paicʉ si bʉvnʉ, i'vaha mi'osni ta tanivo si paicʉ ho yainca: " tena ea conci hie, tako ahtoo'te yopteilʉ nomo totisi soo ci nanghia. "
'o ak'i ta voyo atva'esino kokaekaebʉ to sekai ci yatatiskova. opena homo baito nomo maineno ci yatiskova, la conino kaebʉ cocvo.
'emo kaebʉ mʉm'ʉ ta evi ci oko no mamespingi, teozohi 'e iachi 'oyona, yaeza poa cohivneni ta mocmo ci maamespingi, 'e tonʉ ta maamespingi o'amo 'mahe ta haahocngʉ, yaeza peela poa yongho 'e sekai.
na nia yatatiskova no aoyosi,homo mita etʉpʉ ho noezoho, la yonto 'apangʉ ho hafa 'ote peela titha ci yoansoo ho cacʉfea.
toocosi ta pasoya: neno nala mhia fcoyo? yot'inga ta ino ho yainca: mo yonto pae'ohsa to ngkoo 'o momhino.
yainca ta pasoya: " ma zooeno, te'o ohne'e ho mhia fcoyo. "
emo'ono 'o pasoya ho mainca: " maene! ma ihe peo'eoza 'oi'o phini ci fcoyo! ma sia namo meo'eoi to i'o phini ci fcoyo? "
yainca ta pasoya mic acʉhʉ smooyo'ho? 'amico acʉhʉ yontan'e!
i'oc'o poei si teesi, o'ami'os'a mooyai yʉteʉ.
tesi ahtaote yainca to inoconi, o'alas'a poa moyai yʉteʉ 'e haahocngʉ. mi'oc'o baito tomo toehongo mooyai yʉteʉ, o'ami'os'a mooyai yʉteʉ.
mo'so na'no covhi, co ngoseo 'e mo'o, mo ohto skofo ta evi ho noosohoyo.
hoco psoecʉ'ha ne 'angmo 'emo maica ci a'a'aosna ho o'aihe coma ta ciokoko, mohco mahafo to heetai 'o 'amngo ho soyoni 'o sokalo.
opena homo atpʉtʉ 'e sokalo, at'ingha sokoeva no teesvaho, mohco yo'tasʉftʉ 'o 'angmo ho toomoko. yainca ta toomoko, ne aoyosi pato mosola pohcing'hi cimo i'eafo ci yatatiskova ho ocia 'pohcʉcʉha 'e mimia cono soezopʉ, 'ko'ko lamia so'eʉsʉnova 'emo i'mi ne yafana.
i'e 'oo coo isi i'mi tamo mav'ov'o no soezopʉ ci 'koka. 'emo meoi no hpʉhpʉngʉ tan'e mo sangpeako 'izoo 'emo mav'ov'o ci h'oe'ea.
o'aisi h'onano tosveni ta ciyating, isi hafa 'e malala ho mimio ho aomotʉ'ʉ, ho tposi, lasi ieni to televi ho psoyaska 'o ʉmnʉsi ta kioiko.
pio no feohʉ co tosvo yo'sosoyomo. co petohʉyʉ yooveia 'o emoo. at'inghi meoino tikozkozoa no yo'sosoyomo 'o maemoemoo. osico psoyaska ta malala 'emo zooyo no kioiko, ho m'ea to'osni ta zeng sekai.
mo biavovei ho aomotʉ'ʉ ho tposi ta malala, mimimio toocosʉ ho eʉsvʉta ta acʉcʉhʉ 'e yoozisi ta kioiko.. mici m'ea kengli no tmopsʉ, ho i'omo 'ote meelʉ aomotʉ'ʉ ci oko no mamespingi.
mo na'no kaebʉ tmopsʉ 'e malala, meemealʉ tmopsʉ, man'i 'o sis peelʉi ci h'oe'ea, atva'esi ta 'oyona tmopsʉ nac'o ho isi aiti ta malala ho o'amo acʉhʉ meelʉ tmopsʉ. na 'o'oko no mamespingi.
yainca ta tanivo, "mo man'i 'e lingngoo tan'e."
mo ohto eecnhi 'e oko no fozo. te zonga tote koa'onga ci ecngʉ 'e oko no fozo.
na'no nac'o 'e sayongo, mo mici fiho ta amosi ho ea foo.
mo na'no meemealʉ totʉ'sʉ 'e sayango, lasi a'fihnano aʉlʉlʉa 'omn'a 'o'okosi, 'ano 'tohʉngʉ tala ea foo. nenosino tenala atavei so'ʉmnʉa no ea foo no ataveisi.
eni 'o toyo tvahesa ci hopo. mo yaa toyo ci tʉfsʉ, ok'a ci paicʉte.
osko aiti 'o paicʉ?
la alʉ 'aveoveoyʉ ho mo'osno maica 'e ma'o'oahngʉ, aiti 'iama 'ate azoo yopaʉmnʉ. i'ontoho atohco mo'osno maica ci coo maiheco acʉha opcoza!
nemio, na'no sino haahocngʉ 'o mosola yaahioa ta leaotothmʉ. 'o maameo ta ingoyo mo na'no yaa mootʉs'ʉ ci 'tohʉngʉ, ihe yainca ta mamameosi, 'opena na haahoccngʉ hp maamespingi, mi'aosna, moc'o acʉhʉ hmʉhmʉskʉ. honci amako tioo nola hia aʉsvʉsvʉtʉ, 'atekoco tov'ohʉ nomo mav'ov'o ci a'aosna.
'o tanivo o'aisi aʉnmta asansana 'o amosi ci ac'o ote pela to'osni 'o maamespingi. 'o 'atai mo mahafo to tposno holico, 'avinano mi'osno to tanivo ho eʉsvʉta emo maica cila e'a'aosno ta holico.
ataveisi 'emo maskʉveiaoeso cimo sopepea ci macocoma, atavei maezo to lamia p'ohkoi ci kamisama, imia yaeza ta'lʉa na lamia hia yopa nanghia.
"os'oco cohivi! ne mohta atavei maine'e'e ohaeva no'o mamespingi, 'a momia no maezo ayocʉ tomo man'i ci 'oanʉ." yainca to 'avai. "'a zooeno, aeno anana'o atva'esi ci hie ta ohaeva, maezo ta mamespingi ta sisiya cono yansooa la i'eoemohʉ yontal meesi" yainca ta ino.
"asngʉcʉ'sola maine'e ohaeva! 'avai tesila asngʉcva taecingia so." eepia 'o emoco, toehongo tmonoi ho moozoyʉ, acʉhʉ tata'e no ivaho yoptepteilʉ no ta'esi.
mita mainca, "te'oeno zonga to ahoisipozo!"
nemoson'a 'o'okosi 'o'o'o'ko, o'amoco ohe cohivi coma na ihe ʉmnʉa ci pʉv'ʉ, lac'o acʉhʉ sʉ'eʉsʉ tomo fʉecʉ'ia ci yʉsʉ.
tonsoha no 1985, 'ola yainca koo-cea-'ti-li-caa-'cx ci tposx, panto isi sia to tposx ci mamispingi no 'a-fo-han, 'e ho'onka eni acxhx mao'no'na'o 'o hpxhpxngx ne h'omeovahie.
lato asngʉcʉ baito to 'einga ho aiti 'ola yoyafo cila smoyoa ci amamio, mateongabo ta sekai. ohtolan'a ta'onano mo hataco 'e 'ingako maitan'e, 'emo maica ci a'a'aosna o'ates'a aʉmtʉ cmʉfeʉ.
at'inghe 'emo macaci pat'a'aosna o'amoco isi asnasnana, ac'ʉhʉ maitan'e o'amoco ito cohivi 'emo maica ci amamio mo maineno na hia cmʉfeʉa.
teton'a boemito h'oe'eato ho toa yokeo ta maohpxhpngʉ!
tetola noʉt'ʉci ho yo'ticngicngiha 'emo maica ci hoyonsova, asngʉcva ʉmnʉ ci aʉt'ʉ'tʉca 'e ohela haengi no nila mamameoi ci ceoa.
"sia soo?" toocosi to sayongo.
saisi mo mi'osno to sayongo ho yainca, "isico epeia so."
sʉlopʉn mo ivaho emoyafo ho matmʉtʉ to toto. mo mici matmxtx to toto no evno pcʉʉ.
ohtan'e 'o 'olangta, o'hela yainca a'mia yatacpocpoho.
momia la atva'esi aoyo yonta ceoa tan'e ci coo.
'o osila pecnia ci o'ko no hahocngʉ moso tomposko mohco kozo. na'no nac'o 'atai, isi ao'pova to tanivo, isi yainca, "'o tanivo, os'o aʉnmta tata'iaso hociko hahocngʉ!"
ne ohcola teai 'e peiso no keah'ʉta, co alʉ botngxnx ci coo 'omo tmaa'ozo, te peela patotiska to aʉmtʉ peiso no keah'ʉta no hia totiski pepe. at'inghi ne mico tongsoha no 2010 feohno 'eema ne mio, 'o hopohina tomo s'conia ci peiso no keah'ʉta, o'amo amako ohcʉ'ho no conci peiso no angmo.
ko'koeno, mohcola tiezoho titho to kacaci hocieno king, zinzo maica sopepea ci macocoma ho titha yopa meʉmeʉe ci a'a'aosna, 'aeno eni na niala peiso no keah'ʉta ne aoyosi. 'o king ho ingi mosola na'no kakotia,o'a mos'a ahto aezoho na hia pepea, ko'ko ohola pela titha ci peiso no keah'ʉta.
akoeva no poa tma'ozo ta ihe teai ci peiso no saiptoko ta 'oyona tmopsʉ te o'te atavei koici saiptoko, te maezo yaa yopa toteski man'i ci tela sia ci king. 'avinano tela mi'osno ta coo 'e 'oyonatmopsʉ ho yainca, te pela peʉi ta king 'e peiso no saiptoko.
smxepxngx mxchx, 'o paicʉ mo smai'o'ofeihni to va'hʉ, isi aiti 'omo conci ecoo, at'inghi 'o 'ayomona to ecoo ok'a cis'a kio.
tongsoha no 2012feohʉ no 'maskʉ ne mio, o'mo coni ci peiso no pithopi tec'o meelʉ yopa meʉe no tec'o asa'o no posinonmʉhʉ ci peiso no angmo. ne aoyosi 'o isi titha mhino tomo yoso ci phisa ci peiso no keah'ʉta, maitan'e tec'o meelʉ msʉc'ʉhʉ no phisa, mo na'no meoisi ci h'oman'a. maica man'i ci phisa, tesi asona pelʉi feʉ'sa nate posieimo cila yoni ma'potʉ to mali ci 'ontozoo.
isico aiti to paicʉ 'o faf'ohʉ ci etxpx. na'no tatposa 'o engxca, na'no yongho 'o chomo no etxpx.
yofna, teolʉi to ba'i 'o mo'o nemo yooto hoposi ho mongsi. mi'osno to ba'isi 'o mo 'o ho mainca, aisis'a ake'a ʉmnʉa 'o pasoya hote mongoi. yʉsvʉta to bo'isi, "e'vono osko ngohia, at'inghi teko peela titheni to niala cʉecʉ coo ho niala mamameoito nala hia yopevaia, ho tooyokeoi 'o nanghiaso."
ahoi tmopsʉ maitan'e, toocosi to lema'cohio, "aʉsvʉta engha, coma na tamola ocia hioa ho tamo co saasmoyʉskʉ?"
yainca to lema'cohio, "ko'koeno, 'opena na hahocngʉ hocieno mamespini, hoci moengʉ na pasonaeno tec'o meelʉ lepasonaeno."
