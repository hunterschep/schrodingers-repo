isi 'aafofova to av'o 'o fozo.
la alʉ mangiho 'e somso ho mo 'aanana'o bonʉ to fi'i
'aoko 'afeifei'i ta mo yahioa si oko.
itac'o 'osnia oepʉnga 'o os'o faeni ci cnʉmʉ.
mo smopayo ta 'otovai si 'o'oko ho mimiyo.
la na'no sino yonta 'vokʉ ta t'ango 'o la pi'o.
la a'osno no hoseovna ho mico feohʉ no 'toeva ne noana'o.
os'o abohta talʉa ana 'o s'os'o, ko'ko o'a mo congo co t'ango'o.
mita afnaso mao'to'tohʉngʉ 'e amooyongʉ.
itac'o ahnovi to evi ne mita pei'i.
la na'no ahoha'o homo zotayo to nsoo.
ahtao'te poa congo ho isi yo'eoca to fkoi.
ita aiei'a ta panka ta oko si ita ana ci naveo.
la leyaezoi 'o amo'o.
'aoko mʉchʉ, mico atavei kozo 'o ceonʉ.
na'no ayʉcʉ ho mita sʉ'eʉsʉ.
mo na'no smʉnʉ'ʉ. ko'ko o'a mi'os'a azoo tmopsʉ.
mi'o baito to fozo ne hocma.
mico bankake 'o c'osʉ
o'anala loea boemamoco homo tofko maitan'e.
mi'o bohilʉ ne mi'o poepoyo to chae.
te'o toa bonʉn'a tena'oco maine'e.
teko bʉengʉ no f'oe, teto ana.
ita cocvi ta sayongo ho mi'o smofei'i.
mo cohmo to chachae 'o yangoi.
ake'i ehoha'o ho teko e'tʉ ta po'oyoa.
ita ebota ho ita eʉsvʉta ta voyo.
'a tato co efeoto ho tac'o kayani 'o mcoo to pai.
mo ʉmnʉ ho mo tmalʉ to mamameoi ho mo ehohamo.
mio pahafo a'o to tesi phieni ci ehofo 'o fa'ei.
os'o elʉi 'o mo nafongko.
mo emo'ono tan'e ta veoveo.
ita emocaefia ta pasoya ne mi'o toheae.
eni 'o la emopeoha hola ohne yamasiana.
os'o emʉ'a ne hocma 'o ocei.
ita emʉ'i to ocei si papai.
na'no ʉmnʉ si ita emʉemʉ'a.
mo entʉhʉ nsoo ne hocma 'o mameoi ne peongsi
isi pahtoteohi ne isi eplikva to inosi 'o oko.
ita faeni a'o 'o tposʉ to mo'o.
yonga si sapieiso ho hatasi.
la smoyo no hico 'o 'o'oko.
teto la yopa himngonghi to hoehongo.
la hotosbokoa no pcoknʉ ho mo feohʉ no 'voeva.
lata m'eav'ov'o to ita hokaeba ci machachae.
mac'o ci maica tehe co hʉ'ʉmnʉa.
mi'o i'mi ne hosa.
la ieni to mayasvi ho easmoyʉska 'o yo'fafoinana.
mo c'o okameosʉ 'o mo'o ci ihe'so eoho'a.
man'i 'o la titheni to kaapana ho teai ci macocoma.
os'o kaebeni ho mita smopcoko.
mita'so o'te msapiei ko'ko mita m'efaco to pania.
te'o ma'i'osno to peiso to oko.
mita na'no ma'koe'i.
mi'o ma'tipvongʉ homo ok'a tov'oha.
mita ma'to'tohʉngʉ no ohne apihana.
mita maaecingei to naa'o 'e 'oongʉ.
la leyaezoi 'o maameoi'o.
lea'o maecingei to 'o'oko hola o'te ahto maine'e.
mita maheyʉcʉ to sapiei.
moc'o mahmaceicei to tesi ana 'o av'o, mico pkaako.
mo mahsiohʉ 'o mo paso i'ahe ne yoyasva.
mo alʉ mahsiohʉ 'o mo posmoebako.
miko co mameoi temza co aʉt'ʉca.
mi'o smolʉ to kos'oza ne nte'o mamteyayoskʉ.
manci mita mateivho to pat'a'aosna taini?
mi'o maololʉ no mici baito to ak'i.
matmʉtʉ to mo sopeopeohʉ ci tahia.
teko matpopsohʉ to miome.
mo meave to te teai yongko ci 'oe 'o haah'o.
mico peepʉngʉ 'o mo meesi.
a mita c'o mef'oesʉ.
la meofo 'o na'sisi to cnʉmʉ.
mo meteona'o 'o mo poa'av'o ne hocma.
mi'o mici bonʉ no mici.
mi'o moh'opo to ino ne yofna.
'ote mosomʉtʉ to 'oachomo ta ceonʉ.
tekon'a moteovaho no tesi s'ofʉ ta ba'i.
emʉta 'o maphiphingi ho teko moyafo.
mo ianan'oo to monopeisia to mʉknana ho yasiongo.
mi'o na'no nac'o ho mo tma'congo 'o amo'o.
isi aatvia nac'oneni homo tma'congo 'o ino taini.
nanghia 'e pasoya ho voyo.
mo mosi to naveo 'o paicʉ ho faeni to amosi.
la'o peela teai teesi 'o ngei.
osoco ahta saisvʉti 'o ceonʉ ninca.
poa no'ayomonʉ si oko ci mo'so 'aoko mici mimiyo.
mohta la asonghoi no'opo to pooto.
isi coc'o nochʉmi to ohngo 'o nia toton'o'o.
mo nokvo'ʉ 'o koyaiso.
mo noskofo ta evi si ca'hʉ.
imia noteoyoneni 'o avai ho te heetai.
isi notoyangi to moatʉ'nʉ si ceo'ʉ.
la yaeza aasvʉta poa omaski 'o 'oachomo.
'oa mimza/mimia omso.
la sohoyo hola noskofo to ongko to evi.
naho co oʉsvʉtʉ.
ohela p'eac'a no niahosa 'o koba ne tfoya.
te'o p'eezohneni co t'ango'o ci mico yatonga.
os'o p'elʉi 'o fkoi.
isi p'ocvi to mo'o 'o mo yaahioa ho oszoya
la p'onakocnʉ to f'oe ho mooyai emnof'oe.
la'o cong'e p'ongo.
ihe pa'iteoyona 'o emi to macocono emoonopeisia.
os'o pa'ivahneni to ak'i 'o yoskʉmaski.
ihe aon'oza si sofʉ ho pa'vahi.
o'a ita pahev'oha 'o po'oyoa.
ala pahevaveiveia 'o hia tacvoh'i to teesi.
teto pahfoeva 'o mo feoo.
os'o pahisineni ta pangka si yʉsʉ'o.
ita pahnʉ'vi to evi 'o popozo.
isi paiftongneni to ba'i 'o mon'a faeva ci paiftonga.
ita paihaengia si 'o'oko.
tekon'a papasneni to foo no te'o pei'i.
teav'a pasmʉta to ceonʉ 'o evi.
ake'i pasohoha'o ho miko pasonaeno.
teko pasohoha'va 'o ehoi.
moengʉ 'e pasonaeno.
o'a os'o pasvo'ha 'o fato.
nama os'oco pateoemoha 'o ceonʉ.
mo mav'ov'o 'o la peela pateoneanva ci 'i'ihosa.
ita pateonmʉhi.
la pateopehaesa 'o mo hipsi ci yʉsʉ.
tec'o patnʉska ho te pasonaenva 'o miome.
ita 'ahʉya patvaveiveia 'o e'e taini.
isi payo'a to oko 'o peisosi.
la kozo 'o h'onʉ ho mo peengozo to emi.
teko na'a peepeoci si cohma ho mo n'a coveo.
to homeyaya la peesi ho ci bonʉ to mo nakozo.
'otena pevaho no emi.
os'o pocenga 'o mo yaahioa.
teav'a'so poepoe'oha si mameoi.
os'o psapiezi 'o sapiei no hici.
imo amaka poa otpʉskʉ to imo s'eangangaeza 'e 'iosongo.
isi samʉti ta lingki si ceonʉ.
samʉtneni ta tesi mia ta 'oachomo si pcoknʉ.
o'a os'os'a seecʉ'hi yam'a si mameoi.
imza poa sieseni to semento 'o ceonʉ.
mita sifkoo to feo'o 'e 'oongʉ. '
ita sifkova ta 'oongʉ 'o feo'o no moatʉ'nʉ.
mo smamʉtʉ ta ceonʉ si lingki.
mo tmaie'ohʉ si fato ho smomʉtʉ ta ceonʉ.
alʉ mat'at'ango 'e 'oongʉ ne mita smoteʉsʉ
teko ayocʉ smoyo'ho ci teto c'o sʉfeʉngnʉ e'ohʉ ho taseona.
ala smoe'oe'ohi ta tnʉyʉ si tʉ'nʉ.
mo socʉecʉa 'e sapiei'o.
ake'i soekak'ingi ta chomo.
isi sofi to kaapana 'o teova'o.
sia na teta soopozneni ta voyo?
teko soʉlʉlʉa si macocomaso.
isi sʉ'nova to sayongo 'o tanivo.
mico sʉc'ʉhʉ ne hosa 'o haah'o.
mo sʉfeʉngnʉ moyafo 'o yangoi.
ci os'o ta'saseolʉneni ta pasoya'o 'o mo maica ci hioa.
lea'o conino taecingea 'o 'akoanʉ.
mo yone takanoa 'e kanakanavo.
ihe takoa'onga to 'o'oko 'o tonghifza.
poa talʉneni to tanivo 'o oko honci mongsi.
i'o tamzi to tanivo ho mo na'no tma'congo 'o motoyʉ.
os'o moeza tas'osna 'o ino'o coni ho lac'o noachi.
engha tasmoyoi ho isi tbaki to ak'engʉca.
te'on'a poa taʉzneni si oko te poa oengʉtʉa.
os'o teaineni to panka 'o mo'o.
mo maineno si mo teavto ta fofeohva.
mo na'no tma'congo 'o amo ne aoyosi ne tec'o homeyaya.
'inania teelʉ to koyai.
teko'so la atatalʉa 'o isi eototaveia to amo.
tekoc'o ekakotia ho teko ya'ei.
isi teolʉi to mo'o 'o ceoyo.
ihe poa teovahneni to haah'o 'o emono peisia.
teton'a ohne c'oeha ho otfo.
mi'o'so ti'poo ta 'o'oko. o'a te'o meelʉ ohto te nooteoyono.
temola tiakak'inga 'o peisomo.
teko tiatatvineni to tʉfsʉ 'o ba'i.
mo aemoemoo tinoi to oko 'o lema'cohio
kaebʉ titacvoh'i to yoecʉnghʉ 'e mo'o ho mita toalongo.
mita o'te tiyoo ho ntehe fii to foo.
tela pateafa 'o tehe toehonga tiyova ci e'e.
oa mi'o co tma'hongʉ
tamoc'o tmac'ʉhʉ tan'e.
mi'o tmaha'o to foo ne hocma.
mita atva'esi tmatmozo ne mita tmovci 'e voyo.
mo tmophi to pooyoyo 'o sayongo.
isi to'hongi to voyo 'o mo oefʉ'ʉ ci evi.
mo titho to haengo ho to'hongʉ to mo oefʉ'ʉ ci evi 'o voyo.
os'o to'seni to to'pocva 'o poco.
mi'o to'so to poco.
itoco toaveiveia totea honcita maine'e.
isi toehongi to ceoyo 'o 'oachomo.
a'vokʉ 'o kamae ne mihin'i toh'ozo 'e 'o'oko.
mita aha'o tohbako ta ceoa 'e amo.
talʉi co mo pasonaeno no tohpʉngʉ.
mo tolʉ ta fato co kali'o.
zoo haengo 'o ita tomohveni.
mo toono to linki to pooyoyo 'o 'avai.
isi toonvi to 'avai 'o linki to pooyoyosi.
os'o topci to kitposa 'o mo yoofeo'ʉ ta t'ango'o.
mita co tot'ango.
isico petohʉya tov'oha 'e heoemʉ'ʉsi.
o'te ahta tov'oha 'o mo'o.
tekon'a toveoca si mico tacʉmʉ ci hov'o.
ita toyovceni 'o fato.
ihin'i toʉsvʉsvʉta na te hia mea peiso.
poa to'opneni to motoyʉ 'o chachae'o.
mita to'opo a'o ho cocvo 'e sayongo.
tekon'a to'opo to chae ho teko momo.
tekoc'o toamaamtanʉi 'o chachae.
ihin'i ala toepoepohi ho mi'o smopcoko.
hoyoha si oho tofkoi ci chomo.
Botngonʉ na o'amo bochio no tongiacʉ.
teta topozi to kaapana 'o popozo.
os'o topozneni 'e pasoya.
isi tosboka to yangoi 'o pcopcoknʉ ta apihana.
tekon'a tosbokneni no te'o pei'i.
panto nia la meoino topngo ne totong'ava.
'a telaeno toococosʉ to mico mamameoi.
isi tvici to pasoya 'o 'o'ome.
poa tʉtpʉtneni to lesmoe'isi 'o mo meo'eoi.
mio ohneno 'o vamso maitan'e?
mi'o yacei ne yofna.
a'ʉmta coveoza 'e hia h'okakotia ta yatan'e.
maahaah'o, eokeoaso.
te'o mo'osno to mo yonne c'oeha.
os'o yoteoi to hov'o 'o oko.
te'o mici yo'opo pasonaeno.
acʉhʉ na'no yoayokeo 'e 'o'okoso.
mo yoepe to yongko 'o f'oe.
poa yofei'zeni ta mo'o si pangka.
mo yoftongʉ ta meoe si emisi ta kaapana.
mo yongeoo to oko 'o amosi.
mainci na'no yonsova co nsoo'o?
mimza n'a yopeahngʉyʉ 'e pasoya.
mita yopoyo ho mita ango yoman'i to peiso.
ihe sotohceni ta os'o yoshongi si hov'o.
la yot'inga 'o mameoi ho mo toocosʉ.
isi yʉʉcʉcʉha ta inosi si yʉsʉ ta oko.
mo yʉʉcʉcʉhʉ ta poneo si lakso.
os'o 'afeonga hioaneni o'a isi amaka a'ʉmta tohnoi.
mi'o emʉm'ʉ tomo man'i ci bʉvnʉ ne 'oyonatmopsʉ.
tekon'a akameosʉ ohne emoo'o.
temola aʉsvʉsvʉtʉ boa coo.
mita eʉsvʉtʉ to te hioa ho hocma.
mo aʉlʉ mainsohʉ ta fato 'e teesi.
mo ac'ʉhʉ ne hocma ho mo asngʉcʉ mʉchʉ.
mo pio na mimo nanat'ot'ohaesa?
os'o skona 'o opi'i ne hocma ho poa momo.
mi'o sopeohʉ to fato ne mi'o toalongo.
mi'o baito to mo tacvoh'i ci fkoi.
mo na'no tacvoh'i 'e kosʉ.
os'o yopteilʉneni 'o voyo ne mi'o mam'eti.
noe'?c? to haengi 'o y?s?si.
maiholato 'eno mo'o'os no no mahohopato teno ahnote meehopa ho cino'ote ohno cono'emoo ho meino sxti 'e acxcxhx ela oyona
'iama mo ea nooyo ci poko ho.
mi co eopepeahngʉeʉ eainca aveoveoyʉ ho mo na'no eoho'a 'e eh macocomaso.
mi co nac'o i co i'poepoha i'eima ta oko ho ta av'o 'o fo'konge.
manci pan to ihe teolʉi ci mo tmiehi to to evi ci zoo coma.
'a mo no ne mio 'o oko isi yaeza aiti 'o pan to isi ai aiti ci fo ci feongo.
isi co aeza teʉ'tʉmi mo nana noaemonʉ na 'o 'o fo'konge.
eheN nemio mi co toekameosʉ si av'o 'iama isi peobanga ta casngʉca peo peteokokoyongva ta ceoyo.
isi n'a asngʉca 'i'eima ta oko 'o fo'konge mi co cocapo to evi ho mici tieo'pʉ to.
isi co hafa ta 'o 'oa mo smo'ono mainca maica.
'iama panto ihe aiti ci mo oko no evi ci mo ci mo measkoskopʉ to chomo ho eainca.
mi co ango kaebʉ.
'a la'o 'a la no 'a la i 'a la 'a la'o no yon to chomo ho yohngozo manci anova c'o sia ta pania.
oh mo sopeohʉ ta petho'ta 'e fo'konge.
nemio 'e ne 'e oko eh ne mo m'ooyo to feongo.
isi n'a asngʉca ah peobanga ho ocia topnoi.
ya yopabobaito.
ma asonʉ o'a.
hipongana o'a no eni eni 'o la enca hipongana?.
'a isi na'na cohivi to mh na ito.
oh mameoi ci yoneko aʉmtʉ 'a la pahicocvo hoci.
to moo to comas'a kazoo.
moso 'so la yone o'oi'i 'o 'a moso la yon tan'e 'o isi eainca singenoli 'o 'ohaeva to singenovo.
mo s'a ecvʉhʉ 'o mo coni mas'a nte yon to mo.
mai ok'a ci mo s'a yot'ingi.
os'o co 'i'ivaha faeni 'o o'te cono faeni.
mhm Xco aʉmtʉ ivaho tenva isi eainca te na 'so tena 'soX eN to zomei na te esmi na mo nʉthʉ.
mimimio zoo hoN la asonʉ nikageco mohnʉskʉ.
oh la la 'so la 'so os'o eainca teai XeniX te c'o la iachia yoyoni.
c'o anana'o tootoop'opʉ.
eh eainca eʉsvʉta na tehe XʉmnʉaX?.
pocenga enca honcita aʉmtʉ o'te meelʉ yoovei.
'e mamespingi la kaebʉ ho la ah mʉm'ʉ to hana.
tesi akoeva no faeni ta mamespingi ho nte ako akoyo no m'ea ʉmnʉa ta mamespingi.
'iama moso tofko 'e mo mongsi ci mamespingi.
ine mio i'o moso tofko ci oko no mamespingi coma ic'o bohsaseolʉ to oko no hahocngʉ.
os'o eno o'te pnanfi na ina os'o ake'a cohivi ho zoo ho eʉsvʉta na ito ihe 'ocia toocosi.
ita mo abohtʉ ihe taeoci 'e i'e tehe toocosi ko'ko os'o no hoeoci ho na iho na iho te'o co oh tan'e.
te nana maineno honcito la pa'cohivneni hin'i 'o 'o i 'o imo teai ci tposʉ no coo ho no ataveisi ho tamo co teopʉngi.
na'no mici na'no mici heetai.
WG: ake'i X 'anco la mai to la o'a ihin'i 'so ahta eʉsvʉta la'o no o'te meelʉ iachi mooeai to peiso.
to'toefʉngʉ ho mooeai peiso.
'ana mo s'a man'i 'o moso toemi to cingona no hifi.
zoo isi c'o soingi to tendo.
zoo shengbing 'a isi c'o no sviei to avai.
zoo mi to yahnoo to shiaolingLM.
lea no o'te na'no.
zoo 'o ba'e mameoi.
tma'congo c'o amzo mameoi.
'so yoayokeo 'e ba'i.
oh la omosiloi ho la oh to mise zoo.
co XpatoyangzaX co man'i.
ma te'o c'o ak'i.
isi taona'no emi.
angʉ yosvi.
i'mi no hiasi yosvi 'o at'ingi ako smoeciciei ho ta'payo'a na.
i'o oko no hahocngʉ isi co hafa 'o mo ah 'o mo cono khago ci beahci ho ho eon to jidensa o ho mongoi.
ci isi asona eainca no to'tohʉngʉsi isi ihe nana eaa.
inemio eh ine ntesi co akoeva no ocia patmʉta.
aʉlʉ ne ne osi ta'totohʉngva mi co socaefi 'e mo toeo ci oko ho macoconi.
ak'e mameoi
'emo yonta psoseongana moc'o positoteoho se'toeva ho mvoevʉhʉ
'o meoino meesi ta coo mio ahoi to miyapo ho bʉs'ʉfeʉ, ho tenac'o kayani 'o ton'o tenac'o homeyaya
la fiho ne patonkoonʉ hola yaa yohoa ho maezo koici soyʉmʉ, hola yaa yohoa, leasi yaeza loa poehovi 'o heʉheʉm'ʉ.
lahe na'no taonona'vʉ tola tmalʉ ta h'oe'ea ta coo a'toana, monana a'ʉmtʉ moengʉ ho isi talʉi 'e e'eto.
nooteoyono 'omo conoemoo ho bomemealʉ mooteo no ba'e ton'o, la acʉhʉ tmayaezoyʉ to mamameoi nonte mahihioa.
hote meesi la na'no peisia honci bonʉ no yoskʉ, te maezo peisia honci 'aptaptaʉngʉ
mico na'no sosonʉ hola yopa'o'oso 'e coo, 'opena ho mico maica, tetola asngʉcva asno'zona ngohia i'e 'oyonato.
honci ʉmnʉ na ihe yoni, tenaheco tos'ongki na ceoa hoco nochʉmʉ no ic'o.
'o lalaoya mo atva'esi nocmo'o to meoino ceonʉ ta psoseongana, 'o coo ne'e mo posifoo se'sʉpta veia opto
mico so'ʉmnʉa ho meoisi 'e maceoceonʉ maitan'e, lac'o acʉhʉ iachi yaa koyaia
pantola ohne niae'ocna ho baito to mazozomʉ ho 'akoini, pantola ohne lalaoya ho cocoeconʉ to ceonʉ no noana'o
ho itola hioa to emoo no peisia, i'ocola hioa ta koba ta hosa.
ine ohecola aʉt'ʉca to maaya, ohela yotasveni hioa ho poa efo'neni to yafana 'o mico momekvo'ʉ ci 'oahngʉ.
ahoi ne noana'o ac'ʉhʉ maitan'e, 'e coo a'toana la na'no hoecvʉha nate hia mahsʉsʉftʉ to mao'o'oko
i'mi homo yaa emoo no peisia tena meelʉ toh'mʉskʉ 'emo macicihi.
'o emoo ta coo ne noana'o, mosola noteoyono 'o heof'a, emoo no peisia ho yatatiskova.
emo maica ci h'omasʉfta te koa ʉmnʉ ta 'o'oko.
ho lac'o ake'i mameoi, tenac'o maezo yone emoo no peisia ho pocengi tola hioa to mamameoi
la hʉsvʉta na tonʉ ta hahocngʉ, na hiasi tvaezoya ho loaveica.
na'no maitan'e mico na'no aezoho 'ola hioa, homo homeyaya 'e coo o'anala hioa 'o yosono.
o hahocngʉ tenac'o yonto emoo to mamespingi ho fifiho. 'o hia nona'o hola fifiho
homo kaebʉ 'o ba'eton'o, tasi poa soanono 'o nsoo tamo cono emoo, la mioci aʉt'ʉca no ba'eton'o
ho isi yainca emoo ta coo a'toana, mo yoso ci e'a'aosna, 'omo coni zoo 'ola yoni amzocni ci emoo
'o mamameoi lahe acʉha bomemeala eʉsvʉsvʉta 'o mo mav'ov'o ci tela cohivi ho hioa
honcieno yainca yoahcoya. acʉcʉhʉ 'emo maica ci a'a'aosna, zoo h'oyongsova ta coo a'toana.
mo mav'ov'o 'ola teai ci emoo ta coo, mo maezo honasi 'ola hia mooyai ho hia titho.
hoci taso na nsoo ho piepiya, la maezo so'sonʉ ho soanono nantela hioa homo yonta hpʉhpʉngʉ.
lahe sii to macʉcʉehʉ tola yaa ci mayoyoansoo, lahe yaeza yoni to haahocngʉ ho bonʉ to makokozosi to foo.
la titheni to 'oe ho fota, 'o sʉesʉ la na'nosi titho tomo mahtʉecʉ ci evi.
ho mohco o'tena etʉpʉ, na coo mohco mongoi ne patongkoonʉ, hoco apeaski ta hpʉhpʉngʉ iyanan'oo biebimi notela yoni.
ho poa hioaneni 'o ihe yainca mo ʉmnʉ ci hia meemesi.
'o isi yainca hico, honci eezoha te peela yainca noachipa, hocieno yainca yoahcoya, moc'o totiski na e'a'aosnasi.
'e coo a'toana mo aʉlʉ man'i 'ola mi'osni ci hico hola yaoesiesi, honcieno topeohʉ
'o yoifo lasi epsʉpsa na koisi ta feango, i'o koisi lanana koa kozo ta nsoo ho piepiya
'e mayasvi ta coo, zoo meesi no atpʉtʉ, nala atohca hioa la faeni to noae'oca ne pepe 'o hoehongsa
namo mav'ov'o ci ongko no emoo, aosohco yopa nocmo'o, ataveisi mohco aʉlʉ cono hosa
'ela hia meemayasvi ta coo, micoc'o na'no hochia ci ohela'so na'no aovoha to maaya
mo nana i'mi no mʉ'eona ta ceoa namo smoyafo ci pozo.
i'omo tma'congo ho kozo, ho i'ola apeoha homo yo'sosoyomo, 'emo maica ci hia mcoi
i'e "emof'o..."ne noanao, la efo'a to aemana 'omo mcoi, ine oheco aʉt'ʉca to maaya
mo nana na'no kaahkʉmnʉ namo nooyo ci fkoi. monana mokeici na mamespingi ho toekameosʉ.
maita no hosa ta tfoya ho tapangʉ, mico engha noana'o ho mohcola yontan'e.
isico cohivi no taeyongayʉ, isinana papteoyona namo mav'ov'o ci fkoi
zoo 'ola hioa ho mion'a aʉlʉ yʉntʉhi to nsoo. 'o mico yoso, 'o tena hia emof'o
ina a'a'aosnasi o'amo toc'ʉhʉ ta anana'o ongko ta coo.
miko meelʉ boa coo?
miko kaebʉ aʉsvʉtʉ boa coo?
mo piyo na nanghiaso?
leamo hohocmasi toehongo mo'engho to tposʉ?
takoco ohneno?
leako hohocmasi baito to televi?
mimza seolʉa no yoyaso.
la'o meelʉ tofko
mo yoneno 'o amoso?'amo yone 'oyonatmopsʉ 'o amo'o
mikos'a maineno? mo congo co mcoo'o.
'a feʉ'ʉ eni.
'a zomʉ eni.
'ote poha'o esmi!
la'o asngʉcʉ coeconʉ.
mo fʉecʉ'za 'e yʉsʉ ta oko.
'a t'ango eni.
zoo coma eni? 'a 'oachomo.
miyo koa'onga 'o ngiaoso? miyo, 'a miyo koa'onga 'o ngiao'o.
zoo senseiso taini? zoo 'asensei 'o taini?
'a hov'o sico.
mo yoneno 'o 'oachomo'o?
panto coni ci zomʉ'o.
pano paiso?
mo piyo na moatʉ'nʉso?
mico espayo 'o feohʉ?
miyo cihi na ohaesa noso mamespingi?panto, 'a mo cihi 'o ohaesa no'o mamespingi.
'ote poha'o esmi.
maskʉ otpo
moc'on'a conohie ne o'o poezi.
'ia! 'ata mo eno atva'esi noteofzo ta emoosi.
mio nana amako ma'na'o. 'a moso mainca tee toa'ocea.
ci miko na'no meemealʉ boacoo.
'oa zoo. 'ahʉya 'aoka psoyom'a ta hin'i.
zoo homna na hiesi noso yayo?
'a mo toyo 'o mimza nanat'ot'ohaesa.
'a mico. mico alʉ yoso 'o 'o'okosi.
te'ola boveici ho aʉsvʉtʉ.
yosongo tan'e te'o aiti.
mais'a a'ʉmtʉ. tasico amza to'hopsona to apo'o.
mabochio! lea payo'a ho isi o'te ahta aiti.
lea maineno na inoconisi?
'opena. 'a lea eno anana'o yopa toto'osno. avaho ok'a moco ci os'o nama hioa.
tee hafa ohto yoyasva ho aangaeza to mo yo'eteoyono.
tee yo'eteoyono 'o 'o'oko no maamtanʉ ho seseihʉ. teko meemelʉ to'osno ma'cohio?
'a tee eno mooyoyai note sonʉhe.
zoo. 'a yane pngoo a'o.
mi'oco abohtʉ yoovei ta foengo. ta'ola aopopoha'o momaemaezo.
'a ta'oco ake'i yaa papae'osa no ta'esi maitan'e. tee maineno?
zoo eno. teto moezʉ e'ohʉ ho hocma.
'a mi'o atavei yonto vioing ne ca'hamo ho yaahioa.
la bomemealʉ ho miko 'afeongo elʉ ta osko hioa.
'a temza toamimo to tee tovcongʉ maitan'e.
zoo siaso si mo to'ofeihni ci mamespingi?
leako ake'i meelʉ pasocoo?
'a lea'o'so at'ocahe 'o pasomayasvi.
'a tenac'o eno acʉhʉ ohto koba ho mayasvi.
o'a ntes'a anoo maica, mico 'enepio no soezopʉ 'o mico aapayo'ʉ 'o e'ehe.
panto mio eno o'te aothomʉ mici bitotonʉ ho ei'eima na ohcola payo'a ci nia iachi e'e.
'amoeno maica, ko'ko tetola aosohca angongohza 'e iachito h'oyongsova ta coo.
coma sa'a na ongkoso?
zoo sa'a tanivo na ongko taini?
mo koa'onga 'o av'o'o.
'a pangka eni.
mio na'no ecvʉhʉ si ca'hʉ?
'otemoco, te'o na'a tohisi.
mico tononmʉha 'o ohaesa'o.
yokeoaso, bomemealʉ.
isi psoetiskovi 'e emoo'o.
mico mʉchʉ.
mo sʉptʉ si bʉvnʉ ta bʉbʉvnʉ.
ho isi ta'poepza, mo hoaeca kaebʉ.
'ote 'aʉnpʉnpʉ titho to peiso.
maincis'a ʉmnʉa 'o yakio?
mi'o meelʉ zonga.
temza 'ocia poa kaebʉ 'o ba'i.
mo kozo ne ceonʉ 'o zitensa'o
nenosi namo mayahehe hoci yonto haia?
'omo sopepea ci hcoyo zoo patongkoonʉ.
panto mo pepehe, panto mo cʉecʉhe.
emosohco na'a 'a takoco sʉc'ʉhʉ.
macocoma na yoansoo ne etʉpʉ?
te'o eno eʉsvʉta soo, 'ala titho to pai hohʉ'eʉca.
'oateec'o, naho eno poa cono takobingi no sova.
mo na'no mo'ei, aopcio maapaso teto bonʉ.
ma a'ʉmtʉ maapaso! 'amo mafe ho isi ake'a sievi.
ne taseona mi'o smopcoko ne mi'o yoyaso.
la kaebʉ yoyafo homo yofna 'o fkoi.
yonto bʉbʉvnʉ ho meiyavovei
isi hmoi 'o feongo, ho 'ocia poa yoyafo 'o hiaemoza.
'azoo. 'acoo na a'mi.
o'asa's, 'a coo ne 'alisan na a'mi.
la meemealʉ ehohamo 'o ak'i.
zooeno, tako at'inga iachia yoveineni to pasoya ho takoco hʉepʉngi.
mimza atavei ianan'oo mhino to mo totiski ci ziten.
'o ita phini zoo "h'oehanva no 'o'oko to 'antosen," 'o os'o phini zoo tposʉ "epo'osa to 'isopo."
'o osko faeni a'o cimo toyo ci tposʉ, os'o acʉha na'na ʉmnʉa.
'e emono kaapana, la sohoyo ho noyano.
'o hʉfʉ la 'oyona nooteoyono ho toʉsvʉsvʉtʉ.
'o hia botngonʉ ta coomav'ov'o mo ase'conzaoeso ta yata taivang.
la hioa to 'pitva ho 'voeva ta hosa 'o homeyaya.
'e macocono popozo, mo acʉhʉ yaa emonopeisia.
hoci amako totiski na 'tohʉngʉ to mamameoi.
aiti eni! maezo a'o ho mo'engho.
lema'cohio, os'o ta'payo'a hafa 'o smaofsoso'o.
'a letmopsʉ to yavai a'o, zoo fa'ei 'o ongko'o.
zoo comas'a na ongko no amoso?
leako yoneno ho toatmopsʉ?
zoo, 'a coo ta psoseongana na a'o.
zoo,'a lea hin'i meelʉ boa coo.
mo toyo 'o mimza nanat'ot'ohaesa.
leako no'opo no emoo no amoso ho inoso?
mio maineno na hie no imo yoni?
mo na'no poepe 'e imza yoni.
mo moni 'o ak'e engʉca, tena ahtoo'te mʉchʉ.
moso mʉchʉ, mico tosvo.
o'ate, te'o tmposʉ.
tekon'a yaa si si'ngi ho faeni a'o.
tena yoohngozo.
mio yonta emoo, naho yʉmeʉmʉ.
toocosin'a mio yonta emoo 'o sayongo?
zoo sias'a?
zoos'a sia?
zoo, te'o yoemoco n'a.
ooyoseʉ'sio, zoo eno mocmo na soo.
ak'i, mimza ohtan'e ho aiti soo.
o'a moco,mon'a covhi.
acʉhʉ bitoyange, teto ayocʉ mhia kipo.
zoo, 'aveoveoyʉ lema'cohio.
totea na'a a'o, mo ngoseo co t'ango'o.
teko boacoma ho ohne lanyi?
lea'o meelʉ smopayo to zitensa.
ok'a cis'a 'ootoovai'o.
ma o'a, ma mi'oco mameoi.
la'o meelʉ boa coo ho boa sbokono.
zoo, nahoeno aopopoha'o.
te'o mhia coni ci soetohva.
'a a'e mo msiyoho oemo tan'e.
mo ango pepe eni, tee peela ake'a poa cʉecʉ?
co mʉchʉ, mi'o o'te mahafo no oyofnga, poan'a yoevaho ta oyofngaso zoo?
tako yoovei ho homna 'o osola yoevaha ci tposʉ?
'a o'oco eno yooveineni soo ne hocma?
zoo, te'o ohne'e ho yoevaho.
mainci iko cohivi?
zoo noo no sia 'e la titha tmopsʉ.
o'a i'o s'a cohivi.
o'a, 'a noo to voyo.
lema'cohio, o'a mi'o mahno tposʉ.
mo aftongo 'e os'o titha tmopsʉ.
'aveoveoyʉ, pasoya 'o ongko'o.
sia na voyo?
'a ohaesa'o.
mo pio na ohaevaso?
mo molʉ ho mo'ei, boo'te poa hiozneni.
'a mio aoseoseolʉ ʉmnʉ ci hie.
mo mʉchʉ ta yafana?
te nana soyʉmʉ ho nʉt'ʉco?
te nana na'no mo'ei ta tonsoha maitan'e?
lako kaebʉa ho mo hofongahoa?
mi'o ta'payo'ʉ mahafo to tposʉ.
mo'o bonʉ to fcoyo.
teto mo'potʉ to mali.
wa! cohʉmʉ ci pohe.
oyoseʉ, 'a mo man'i 'o os'o pei'i.
o'a, teto oh ne chana maitan'e.
teto oh ne chana ho aiti 'o ito emʉ'a ci pohe, bio'i'io 'sio to sosea ho teongo.
teto pahpa'ea 'o ceoa.
'a mio c'o, coeconʉ c'o.
ta'o miebini soo.
lako c'o noachi ta emoo?
o'a la poa mʉpʉpʉtʉ 'o maamespingi.
o'a te, o'a la hioa to maamespingi na hoseoyʉ.
'a panto, te po apio?
pasoya, mimo oh neno ne soni? Peohpeayofʉ?
'anco iko s'a yoveineni a'o 'o smaofsoso'o.
'a os'oco yoveia ne hocma.
manci os'o o'te aiti 'o smaofsoso'o?
bochio, te'o n'a toocosi.
teav'a so p'ecihi 'o h'oepona'o.
'otena yoyaso, aopcio yosohngo ta ca'hʉ.
te maipio ho hocma?
naho eno oevoi ho amzocni.
naho, aopcio ohne'e.
mo yoneno 'o pasoya?
'a mita co tomnonmʉha.
mio na'no mameoihe soo na ohaeva noso hahocngʉ?
o'as'a, 'a iko hokvo'i.
tako yoyafo no yopa toosa'o ho tena hiesi no 'ontookai?
'a lea'o na'no ʉm'ʉmnʉ! os'o i'eima soo ho toa ya'ei.
ma tee eno mooteo no hofongahoa, 'a tee eno ango poha'o!
'a o'o iachia teai!
te acʉhʉ sose'eicha meemohʉ.
comas'a na ongkoso?
na'no af'ʉehʉ 'e t'ango'o
mio ngoveo honci aʉsvʉtʉ ta e'e no coo?
imza co'so psʉcʉcʉhneni.
mitaco amio tmomongsi 'e pasoya. mita sʉ'no ho mainca, maincis'a o'te poa yovahoa to letithamahisi.
mimza tmonoi ho mainca, "'aveoveoyʉ lema'cohio."
la'o kaebʉ ho mi'o ea faeva ci nanghia, temiala melʉ toehongo pasonaeno ho yoohngozo.
mico hocma tec'o ohoto 'oyonatmopsʉ, mo sʉfeʉnʉ 'o pasoya ohto 'oyonatmpsʉ, ita acʉha yoveineni to mihimni tmahmʉhmʉskʉ 'o ohtala yovaha ci macocoma.
os'o toocosi coma na osko peela ci e'e, mita na'no empompohso ho mita boa coo, mita maezo meelʉ boa maaya, boa pooto ho boa sbokono.
mico noana'o ho o'ana mimza ahto yopa bobaito, os'o na'na taecingia.
na'no toemamave 'o bai homo apapeipei'i to 'oanʉ no cohiona, mo yaa yoskʉa, yaa teo'oa, yaa posiahʉa, maezo yaa kokeot'ee.
mo'ocola tmopsʉ to taingakoo, mi'o tmopsʉ ho aʉsvʉtʉ to ceoceona no h'oyonsova ta coo, peela cohivi mo a'ʉmtʉ mav'ov'o 'o h'oyonsova ta coo ta taivang.
yainca to taoke tomo nocmo'o ci momhinonchae, "'e 'ongeai ho kemomo'o mo na'no cohʉmʉ 'o. ma akei mhino!"
'a oko no coo ao'.
fihta hia aosohco man'i na isi cohivi, cohivi ho coo 'e iachi, mo na'no h'onasi ci coo a'ʉmta atva'esa itanveni ci a'a'aosna.
mi'osno to mihimn'i tmahmʉhmʉskʉ ho 'aveoveoyʉ 'e pasoya, mainca, ta'ocola iachi mahavo no macocoma, 'aveoveoneni to mimza tmahmʉhmʉskʉ ihingn'i yovahneni to macocoma ne aoyosi.
yainca to amo ieni ho ta'ocola saasmoyʉskʉ tasicola yoyosveni ho i'ohʉ.
tifkica co lolko'o, na'no congo na'no congo.
tata'ia honciko amako esmi ho mio.
ataveisi, iheco aiti 'o mico tmohico ci nia 'oa, homo yosohngo to fato to skofo to kahkʉmnʉ ci sʉveʉ, ho topci to isi sinvi ci nia vici 'o oho snamzi to yanosoyo
mo tofsʉyʉ 'o chomo to ecoo ne isico to'seni to ecoo to hamo 'o ceaf'o
tena mahto to'o,tʉ'sʉ,foo ho emi, ho ohto emoo to mamespingi ho m'ea o'tena 'ahʉyʉ fifiho
kaemema kaemema acʉha'oco tocʉfi.
hafa maine'e 'o mafesi to bʉvnʉ ho teai sʉhsi...
la na'nosino mtoeho nomo maamtanʉ ci ocei na leasi yayo.
ma ohsi'so teolʉi namo smopayo no fato ho bono ocei ci oko.
ho yo'ofeihna na isi ciha no oko ci peoyo no ocei. 'iamamo mea'ono nomo yo'nʉngʉ na peoyo no ocei
poesi'hi 'o isi pofngoa ci miloko ho acʉhʉ sopeopeohʉ ho smof'oyʉ
ho mico eno maica, 'o isi sia to 'tohʉngʉsi, mico maezo akameosʉ aapayo'ʉ
at'inghi ina leasi hioa, ok'a cimo nana ahto ʉmnʉ no ataveisi.
hola nana momaemaezo no nivno, lea apemio mioci nanaeno ho o'te tasansanin'a na leasi hia ma'cohio no nivno
17.temo atatalʉa: inamo afo'o o'te mais'a 'e oko ho tioo no hpʉhpʉngʉ to hamo ci coo
tibangno asngʉcʉ tibangno, homna tac'o petohʉyʉ yoyopasʉ
efeoto peiseivho ho tat'ozo, homna tac'o petohʉyʉ smoea tovcongʉ
koiyo... koiyo " koiyo" "koiyo" "koiyo" "koiyo" ko-ko-koiyo... ko-ko-koiyo
'a isicoeno'so noana'va poengoma no amo no nia oko. nia isico'so pnaa
mico maita'e tmasmos'onʉ no chomo ho fiho na poepe ho tocvihi
ho tola hia e'ohʉ eafoo, mooyai tola tititha emonmoni, pasocoo, yʉsʉ no hici
ne moso tomtoeha veia oeimo ne mosoco mevcongʉ, eimo 'o 'o'oko nosi haahocngʉ
teongasneni tamo notavei ci coo namo na'no ʉmnʉ ci teela yoyaeza.
22.temola yongvo'a 'ola conino koa yonsoo tote meaapayo'ʉ ci noana'o ci a'o;
ne lalaoya. panto mosola nana na'no mae'ʉcʉ ci coo. homo smoe'ono maica la na'no meimcovhi. homo smoepe la na'no meiepe. panto mo conci ceonʉ ne lalaoya. mo yaa meoe to taico to ceonʉ.
o'a mosos'a tatposa 'o koio. o'a mosos'a koa'onga 'o tfoa'a.
zooco a'ʉmtʉ atva'esi kokaekaebʉ ci h'oyonsova.
zoo poko tonoi?o'a, o'as'a poko..
lea na'no tvaezoya ta coo tonoi?o'a, o'amos'a tvaezoya.
leako hohocmasi mo'engho to tposʉ?o'a, o'a la'os'a hohocmasi mo'engho to tposʉ.
leamo hohocmasi ohtan'e ho oyofonʉ?o'a, o'a lamza'sa hohocmasi ohtan'e ho oyofonʉ.
iheco songcʉngci no hov'o 'o yongko?o'a,o'a ihes'a songcʉngci to hov'o 'o yongko.
mo homo'eina maitan'e.homo homo'eina, la na'no man'i 'o cmoeho.
yongho / mi'ʉ'ʉmnʉ
tako ohneno ho hocma?ta'o ohne 'oyona tmopsʉ ho hocma.
tako ohneno ho hocma?ta'o ohto emoo to ba'i ho hocma.
lea hin'i hohocmasi baito no televi?'a lahin'i hohocmasi baito to televi.
tata ohne foengo ho homna?'a tata ohne foengo ho hocma.
'a tacʉmʉ sico.
'a fo'konge eni.
'a poko eni.
la'o meelʉ tofko.
la'o meelʉ 'otole.
lata kaebʉ mo'engho to tposʉ.
mo piyo na mimo nanat'ot'ohaesa.mi'o yaa cihi ci ohaeva ho cihi ci ohaesa no mamespingi.
mo piyo na av'oso?mo na'no man'i 'o av'o'o.
zoo poko eni?
na'no miyongho ta cmʉcmʉ.
miyo oengʉtʉ 'o ohaesa noso mamespingi?o'a, 'a mita 'otole.
miyo yoyaso ta 'o'oko?miyo, 'amo yoyaso ta 'o'oko.
miyo mo'ei maitan'e?Miyo, 'a mo na'no mo'ie maitan'e.
zoo coma na ongko to inosi?
mo piyo na tacʉmʉ ta oko?
o'a mos'a soyʉmʉ maitan'e
mo maezo na'no poepe maitan'e.
homo hotov'oha, la tacʉmʉ 'o hov'o.
moc'o na'no sop'o ta ca'hʉ.
mo bonʉ ta ocei si ohaesasi.
miko iceopngo?
o'a mi'os'a mo'engho ta tposʉ
leamo hohocmasi toehongo mo'engho no tposʉ?
'a yongko sico.
noomza /noomia
zoo seito a'o, moc'o nocmo'o to 'oyona tmopsʉ 'o emoo'o, la'o hohocmasi coeconʉ ho toa tmopsʉ,maeza coeconʉ ho maine'e. mo na'no meoisi 'o 'oyona tmopsʉmza,mo botngonʉ 'o seito, maezo botngonʉ 'o sensei. mo acʉhʉ na'no ʉmnʉ 'o senseimza, lamza hohocmasi toehongo mo'engho to tposʉ, ho toehongo pasonaeno, lamza asngʉcʉ boa coo,la'o na'no ʉmnʉa 'o 'oyona-tmopsʉ.
oh'aemonʉ to 'oyonayoansoo, yainca to lema 'cohio "e to'cosi zoo mazozomʉ, f'ohosi zoo mafkofkoi, temo iachi bobaito."
ok'a ci os'o hafa ci macocoma.
ne mi'oco seolʉa no toepaezomo mo acʉhʉ na'na kokaekaebʉ.
nemo seolʉa no apapeipei'i 'o ba'i, mi'o yonto ciengonasi ho meokokosʉ tomo sococafi ci coo. mi'o yonto ciengonasi tmonoi moozoyʉ, "'e chae c'o acʉha iachia emʉ'a, acʉhʉ yʉ'ʉ'ʉmni ci chae, aopcio mhino!
oko no coo
tngoo
ho nʉt'ʉco
ho noana'o
te cmʉ'ho
mo ʉmnʉ
'e/si/ta/ 'o/na/co
isi aiti 'o 'oachomo mo maezo 'otole.
co smʉnʉ'ʉ!
teto na'a teaineni eabobonʉ 'o ak'i ho ba'i hote hiesi no yayo!
" ah!' mo yamci poko ho yainca 'ma osko ti'pova si khaafe'o!'
yainca to poko, "tetoeno ohto fo'foo ho i'ima!"
yainca ta poko, "iko cohivi mo yoneno 'o f'oe'o?"
yainca ta poko, "imo cohivi mo yoneno'o f'oe'o?"
'o tibo la kaebʉ yakio.
co 'eopsi, co acʉhʉ maine'e!
botaso'sio! botaso'sio!
isi toocosi to bohci 'o eiho:ta pae'ohsa ta etʉpʉ ho engʉca mo mehacni ci meesʉzʉ. coma namo yonto 'ayomonasi?
mo yoneno na mcoo to 'omao?
mo ango sieo 'o bohci, 'ocia mooeza ana 'o tʉfsʉ to f'of'o to 'apangʉ.
'o eiho mo boemi to evi ho yonto skoskopnasi ho mooyai 'apangʉ. 'o bohci mo yonto f'of'osi ho boemi to tʉfsʉ ho teaineni f'of'o.
'o 'oongʉ ho 'atai mo yoyoso ohne va'hʉ maitan'e ho eya yoskʉ.
co sʉc'ʉhʉ to va'hʉ 'omo yoso, mo moyo ohto va'hʉ 'o 'atai ho eya yoskʉ.
yainca to 'oongʉ, "kabʉc'o a'ʉmtʉ mateno soo! te'oco aoski."
la meelʉ boepono 'o le eafoo.
mo boepono 'o 'oongʉ.
isi toocosi to tahae 'o ino, te'o meelʉ aʉt'ʉcʉ ta kokesongo?
yainca to ino, 'atekoeno'so bomemeala aʉt'ʉca, teav'as'a poa mcoia!
mo mici botaso meiyafo to hako 'o tahae, at'inghi o'amo meelʉ toesoso.
aiti to ohaevasi isi 'ocia taachi.
mo na'no kaebʉ ne isi talʉi to yotoka, co poa yoevahneni to 'oa 'o songo.
ne isico iceopngi to 'oa co osni toekameosʉ!
talʉi to 'oa co koici kaebʉ ho yainca, a'ʉmtʉ 'aveoveyʉ soo! no ataveisi te'ola bomemeala angonghia!
ntesi co oc'ʉha si kokeo mo botaso smokeacpo 'e kokeo.
isi co skoeapca si smsm ta zomʉ.
kokeo ho zom oka cimo poteozo. tan'e mo ya socaefi cimo cihi ci leayoskʉ
yot'inga ta kaebʉ ci oancʉ. a'o ne aoyo si zoo cihi ci oko no honte. na'no atngaso ci h'oyonsova. hohocmasi na'no atngaso. hohocmasi na'no kaebʉ. ho mi'o yac'o tan'e teolʉ tamo botngonʉ cimo thiciya ci yatatiskova. me aoyosi o'te cohivi 'e hosa mon'a botngonʉ ci yatatiskova teen'a noa toosni.
ta mo conci hie co yofna. kaebʉ ci oancʉ mo teolʉ ta mamespingi ta hosa. mo tmesi ta yʉsʉ. 'e mamespingi mo seolʉa no tme'si ta yʉsʉ no koeco.
sia na moo 'e fafcoya mo na'no sʉno ho tnʉtʉyʉ.
mita na'no kial'a 'e fafcoya. o'a lasi'sa poa yʉmeyʉmʉ ta. bʉbʉvnʉ si na mo'cmo.
'e 'o'oko lahe 'asngca talʉa emo na'no yongho ci bʉbʉvnʉ. asngcʉ yonta yafana tano bankake ci tonhifza ho biavovei.
mi'o angʉ.kiala! iachi mainca 'e fafcoya. oso co cohivi ne aoyosi 'e hoemʉm'a mo mainci ote ohta bʉbʉvnʉ 'o
'o'oko ihe aiti 'e fafcoya co aezoho m'ameongʉ co aoshco p'oovei.
co aoyo aomotʉ'ʉ 'e yongo ho mainca. os'o talʉa ne aoyosi. nghoo ho a'o. ne momzan'a foinana leamza toehʉngʉ toa soai. o'o yinʉska kematmohi taini. mita na'no sʉ'no ho tokʉi to soai a'o.
tamo pio no feohʉ. 'e yoansoo mo man'i ci ihin'i talʉa ci. ohsi la hioa ta nghoo. emo ecvʉhʉ ci tohʉngʉ mico ahoi peisop'o.
oko no hahocngʉ. isi teolʉi simo yonta coca. ci mo mʉlʉlʉ. ci sʉpin. mo peisto'tohmʉ.
ino isi teongasi si sooci. kaebʉ ho pahsaha 'e oko no hahocngʉ. mi'ono ta oko no hahocngʉ ho mainca. hai. miso ʉmnʉ!
ohe la yainca ne na'no noana'o. acʉhʉ 'e pʉhpʉngʉ moso la meoi no feoho.
ne mico mipzohi. 'e mameoi mo miosno ta yofafoinana ho yainca. 'anteto eya cihi ci foinana. no hahocngʉ. ho cihi ci oko no mamespingi. poa to'os'no m'eya poa tmopeapo 'e feoho.
o'a mo noana'o. ihe talʉi emo moengʉ ci fihngao no eopʉpʉ. 'e feoho mo fihta fihngao ta eobʉbʉ. hoco aos'oco poyapo.
kacaw co bochio. iama mita yaa cei. mita miono ta ino si ho mainca. teto afsa 'e lʉn'chi. teongasi 'e soocii. ohta yafana ho baito ta congeoha.
yainca ta horehongo, "aiyoo~ aimo tapeva. te'o eno engha temo talʉi."
yainca ta ba'i, "'iya mate moyafo ho peispak'i imza t'apeva."
'ko'ko micoc'o no'opo ta inosi 'e avai ho baito ta inosi homo mooyai yʉteʉ.
moso cono hie isi boemi to lasi titha mooyai yʉteʉ to inosi ho aʉsvʉtʉ mooyai.
mo acʉhʉ mici aʉsvʉ ea yaskʉ' 'e 'o'oko no haahocngʉ at'inghi 'e avai la kaebʉ mooyai yoi.
yainca to paicʉ e'vono o'ami'o mais'a tonʉ no haahocngʉ, mi'o mao'to"tohʉngʉ ho tvaezoya temo'so poa fiho na a'o
mico 'aʉnpʉnp noana'o na'noco emomcovhi 'o haahocngʉ at'inghi o'aihe h'onano peela snopeoha 'o hie
isi paavi to imo 'o tengami, mo mainca 'o isi tposi temo noepohʉ 'o yangi ho bomemealʉ seikaco, ta'oco mon'i maine'e.
mo ohto phingi tola 'oyona baito to tposʉ ho yainca:" aopcieva paavi'e phingi. "
co i'vaho toyo 'omo to'osno.
mio i'vaho mposko 'omo to'osno.
yainca: " ta kololo mitoco se'conia 'e kololo. "
mainca to ba'i: " hote'o boa coo, tesino ta'hongi ta hookang? "
yainca to amo:" maitan'e mico man'i 'omo tmacoo ci koovong. "
ho lac'o maine'e 'o amo la conino mainca na'no ngoseo, hoco tohbako to safai ho amiocni.
isi ocia yainca to amo te'o iachi pei'i no taseona. mo man'i si f'oe ta chachae, te peele pei'i ho ana.
'iamamo smihi'o 'e ohaesa no hahocngʉ, ayoha si chomo ta ohaeva no mamespingi.
yainca to ak'i: " tetola titha 'e e'e no coo, tela o'te ta'payo'a na nia tʉs'ʉ ci koyo no nia maameoito, ho yaeza cohivi zoo sia 'e iachi. "
i'e pasoya mo boeni to poco ho 'soka hoco mooyai 'apangʉ.
mo na'no noyʉnʉ ci mamespingi 'e paicʉ.
isico osnia hafa smoyafo to paicʉ 'o oko.
yainca ta pasoya:" ne mico yonto emoo: ak'i mi'oco yoovei, ikon'a talʉa zoo sia a'o? "
ho isi aiti ta pasoya si mi'aosnasi, isico paavi na 'tohʉngʉ ta ak'i.
mico siyo si 'kio
yainca to 'kio: " mo ango mo'ei si hie, teto aop'cio ohne feohʉ. "
sʉc'ʉhʉ to vioing, to'osni kengsa to 'oisasang si hahocngʉ.
aemo'aoc'o. ea so'ta fngoo ta mo'o ci t'ee no zomʉ, isico ptasmomia 'e mo'o, 'iamo moc'o yacei ne soni.
ne mico maine'e, ma'tipfongʉ ho emamaine'e 'e oko no hahocngʉ, ao'pova ta tanivo ho yainca: " voyo 'amoc'o h'onasi ta hin'i, 'amon'a botngnʉ ta sekai 'omo totiski soo ho kaebʉ timaviya. "
yainca ta tanivo: " isico aosohca 'ohana loeta teolʉi 'omo timaveiya ci yatatiskova, mico'so acʉhʉco epei no tiezoho no tivhona, mo koa vengli ta seikaco, a'fihna co maezo kakotia 'ola smo'eo cocvo. "
aiti ta voyo simo yonta easi t'ango cimo mehacni ci bʉvnʉ, cocvo ho mi'osno to ak'i ho yainca: " ak'i, os'oco cohivi 'aveoveoyʉsoo! " mo ohne foengo 'o voyo, ho yapneni 'omo man'i ci tane no bʉvnʉ.
at'inghi 'e tanivo o'amo asngʉcʉ ma'nanac'o. mo mici, akoyono atva'esi ci hakase.
to lasi yoni yaahioa acʉhʉc'o maamespingi. toma h'onasi ci hioa acʉhʉc'o haahocngʉ, ihe yainca no 'tohʉngʉhe to haahocngʉ o'amos'a mao'to'tohʉngʉhe 'o maamesoingi.
aiti to taayaezoihe, 'e tanivo mo a'fihnano totontone to tmasvʉtʉ, ho taso 'o lasi hia aʉt'ʉt'ʉcʉ, osico poa ohsohco no lemahafo.
mo'so bitotonʉ ho acʉha 'pacohivi mʉm'ʉ ta evi, mico cocoya 'o foengo no 'e'evi ta hosa, poa yongho ci 'oyona.
yainca ta voyo: " o'as'a a'o namo mhino ta fcoyo, mo fʉecʉ'ia 'o i'o phinineni to ino'o ci fcoyo, i'e os'o yaa ci fcoyo mo asanasna hof'oya. "
yainca ta voyo: " i'o iko phini ci fcoyo isico pei'i to ino'o, mo seolʉano mefcoyo 'o moskoʉ mia, 'ko'ko mi'o mahafo ho yoveineni. "
i'e savoloo mo na'no meemealʉ tmopsʉ, ne mio moso yotomo someoi no 'oyona tmopsʉ ho aʉsvʉtʉ no 'oisasang, mohco tmaepʉngʉ ta 'oyona tmopsʉ, hoco 'oisasang.
la bitotonʉ m'ea to'osni ta seifo ho poa ohcohco na seikaco ta coo. maitono m'epohngo no i'opo tola hioa ta seifo 'e coo, m'ocmʉfeʉ ta coo no tenala meelʉ yaahioa ci coo.
yainca to inoconi pasoya, comana iko hioa? mo acʉhʉ mooyai yʉteʉ, aopcio oktan'e! t'o pa'cohovi soo ho mooyai yʉteʉ.
o'amo aomane mico meoino yo'sosoyomo, atavi sengsoo 'o hosa. mico pkaako to emoo 'o yatatiskova. noteoyono ne covhi 'o yatatiskova, ho totoefʉngʉ tamo yo'sosoyomo. mo aemo'ʉ ho ca'i 'o ne'e, psoepeaski 'o tmacongo.
ta'esi hola aʉsvʉtʉ no toesoso, acʉhʉ mainca zoo'so mamespingi taini, o'te ocia toehongneni, ho zoa m'ea tosvo, acʉho mainca 'o haahocngʉ, ma'ios'o taa'oiva honci meelʉ 'ongteng no hikoki 'e mamespingi, o'ani'os'a mici mcoi to emocosi.
mi'osno tamo maica ci eftongi, o'aisi h'onano peteongsa ta tanivo, holasi tiyova 'o isi faeni to kiokang cimo ngoveo cite hioa, lasi acʉha teoepʉngi. lasi na'no ʉm'ʉmnʉa to kiokang, osicola so'opi ho pa'cohivi 'e tanivo.
yainca ta tanivo, "na'no tacvoh'i ta pooyoyo ta pasoya, 'amo ahtio'te yanpa'e'o lingngoo."
osioyʉ ta yotoka, "co mʉchʉ! aopcieva yaasi zonga!
la at'ingha na'no sokoeva 'e etʉpʉ ta aokokyongo ta taivang, la na'no loa smokozkozo 'o 'apangʉ hococ'o nochʉmʉ ta taivang.
toocoso to pasoya, "imo aiti 'o paicʉ?" yainca to feʉ'ʉ, "o'a, mac'o feʉ'ʉ 'o imia aiti. toocosi to pasoya, " osko aiti'o paicx" yainca to fozo; "o'a mac'o fozo 'o imia aiti.
i'olasi pa'cohivi to 'atai ci 'o'oko la titho to 'tohʉngʉ to holico ho aknoesa 'o tanivo. 'o tanivo mo mi'osno ta 'o'oko no tmopsʉ ho paata'zena 'oisi yaa ci li'o. 'iama tehec'oso at'inha meoino potfʉnga.
'emo maica atva'esa no koa nac'o to tanivo, at'inghi o'aita ahta teongsi. lata tmopsʉ tomo man'i ci a'aosna ta maamespingi ci tposʉ, tata'ia no ta'esi, 'e hoolico tenala aʉnmtʉ ahmʉhmʉskʉ.
'o ohinila iepoepoha 'e fa'ei ho 'avai ho i'ima ci sopepea ci macocoma, ohin'ila apʉnga teai cimo na'no yongho fkoo.
ne" noana'o, o'amoco mosola man'i na koyai, 'opena honci ohneno lac'o acʉhʉ smaimcovhi coeconʉ. ieni to coo ne noana'o ho engha, hoci yopabobaito o'ates'a na'no ponpohso ci a'aosna, hoci mevcong na okono mamespingi ho me'osno nomo covi, tec'o asohco ngoveo hotela yopa'o'oso. ko'ko panto lamza anana'va meesia ta maamespingi." yainca to ino.
maitan'e, petohʉyʉ maine'e 'o ohaeva no mamespingi! isi pahsaha 'omon'a na'no oko! amo ho ino yopa tooyokeo 'o ma'o'oahngʉ, acʉhʉ 'aveoveoyʉ homo ivaho yo'eteeoyono.
ataveisi, avai sʉc'ʉhʉ to hioyo yoo, manci acʉhʉ sʉ'eʉsʉ tomo mav'ov'o no pʉv'ʉ ci yʉsʉ.
'o sasin to khati'osa isi siata oanlo, o'as'a anooc'o zasi no saiptoko, 'e oanlo isico na'no poa ʉmnʉ 'e h'oyonsova ta coo.
ac'ʉhʉ to tonsoha no 2019 feohʉ no maskʉoeso, 'ohan ne ciokoko 'iciva no momhino yoskʉ, yayo 'o o'aisi cohivi ci amamio no t'oho.
ne mohco aemo'ʉ emo maica ci amamio. feohʉ no 'eosa 'o tmooteoyona no 'eisei ta sekai iheco aʉla tos'ongki 'emo maica ci amamio "2019mi'aosna no ongo ci amamio." ta taiwan isi yainca "faeva mi'aosna no ongo ci amamio no thoho," lacoc'o yaimnca "faeva mi'aosna ongo ci amamio no thoho."
'e oanlo mico na'no koa tinpongpohso ci la titha ci macocoma. la hʉsvʉta na tela peihcʉ'hi tamo macicihi. poa kakotia na tela hia hohocmasi moyafo, poa man'i na tela hia noteoyoneni 'e cono emoo.
'o mamameoito ta coo, la totovaho yonta lato yoni ci coa ho yansooa, titho to haengihe ho yaezoi ta lato yoni ci ceoa, i'mi ta ceo ho tov'ohʉ totela 'oanʉ ho itola tititha ci ma'maica.
mimia yonto meoi no etʉpʉ ho yohngozo, mi'osno to smaho ho aʉsvʉtʉ tela maineno 'otole.
ho lahe aiti tamo botngonʉ a'to homo man'i ho mav'ov'o 'ola hia tos'ongko, zoo axmtx sia a'mi? temiala yaineno na temiala hia tos'ongki 'e iachi?
mo maineno ci lahes'a na'no ta'oiva ta coo 'e pithopi? ahoisi 'e'pithopi la titheni to kanpioto ho tohtahsvʉta, 'o hiasi man'i mo posiposko se'eicha, ko'ko mo totiski to king mo yaa kakotia ci yo'aosnasi.
tongsoha no 2014 ne mio, 'o olos ihe skoh'ienga 'o kholimia to 'okholan, man'i ci hpʉhpʉngʉ acʉhʉ koicʉ tamo maica ci peipeis'aosna ta 'olos.
temiaco yoovei! temo ooyo bonx!
"ne noana'o, 'o mamameoi to coo ataiyalo hote mongoi to ohola yoni ci hpʉhpʉngʉ. hote aoyosi no mongoi, 'o mamameoi la yopa toosa'o no mohiei." yainca to ak'i.
