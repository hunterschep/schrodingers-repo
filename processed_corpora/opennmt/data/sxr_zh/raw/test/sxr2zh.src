tam maromokoako kisoahlahlamaisa saaricʉka 'arʉmʉ 'Usona.
kani'i 'ahlingona pooarasaʉicoakoisana.
maro ocani 'alapica tapiaroma saliahlamo kirovana.
maroamia 'asoro ka 'avangʉ mosala.
vongo'oisa kalavongona maro osoa 'oongo.
Lovangana ia ngahla sasaroana kalʉvʉnga.
Marokisahla hlialʉmʉlʉmaisa pihlingi tomahlahlasʉnga moliohlo a kakoana maroisana.
Samingi ia ma isiparʉ vilanganʉna.
Tavoavola kiariari a tapotoavovola ahlama maci maroa ahla'a.
Tomania ia takiapohlo a intavangʉ parana.
ngahlaisa hla aaromoko oomo?
raco'o siriapanpanarʉ acahloca.
hlikomita ahlaama alaliamʉ somasasamoso ramoco,minisoa patʉahlʉ oapaona.
ahlaina kaionaia ahlainaisa ahlaloako.
'arivovoaisa kana'a ahlainana rianʉ mapohli matalakiahlʉ pata'aʉra.
akiilia tasao mangaracʉna apaihlipihla.
koako akikirimi.
kocoami akoakoan coco'oka oka'acoa mamainisa ahlaina.
akoko mainimanaia tamoocoako komakikita 'ihlico.
akʉrangʉ makolai masoro.
alalamoroa kani'i kocoacahlia karitakacicihli.
coco'o kani'inani tam tomahlaʉka alokavilao.
anaʉisa tamo'oa kani'i koacapana.
apacaacaa ahlainanaka hlimoatʉ.
kio'oisa caalʉakaiona apakahlikococo ʉngʉtʉhlʉ.
hlipairahloisa apo'ahlicika mangalaisana.
aranganico a posiamʉ mahlipatoaiiailia.
aranganicoa hliasasapako acahlico ohlamarʉ.
kokia atangi patimahla coco'o.
koakopatavilao mairahlo aoraorapʉako soli'i.
aosiihlaisa paahlivingako.
amihlaka hlamama tamolamolanami kiariariia coco'o ami mahlavaʉami miacakicin vongoisa cacarʉ.
siia maso kio'oisa caihlicaihli mamaso?
maci aririmihlia masokio'o ia mapali copoco.
coohlono a mamaniisana paala saonga.
hlaangila kiariari ka aroamia hlaamaama poto vovola hlatikasʉ.
ahlaina laihla ʉnʉmʉ laihla oalo konaaloaʉisaka coco'oia hlahlimaroahlʉ.
macoa koasaihla aatʉ sasaroana miararomaia hlakoroca.
patasoro hlamo'ohlahlosa ia acalaiaʉisa mʉmʉaka tamo'o.
ara mamainicoa hlatarʉaʉ.
sasaraana naani mahloarianʉ sʉʉsʉngʉ kani'i hlavʉkʉsʉhlʉ hliparanahlamo.
naani kiariari hlikipohloana sahlomo.
ocani hliopocoanaka hlikivovosa angahli sahlomo kipohlo.
hlikomitacoako mamainika tomasioso.
kokia patavilao hlikʉtʉnga.
tomahlaahlasʉngaia hlimaro taroahlʉ.
moacocohloa hlimopoco palongo kio'ona.
taininicoa hlipiratʉnga coco'o?
aariaaria ko somohlat hlita'iara.
macoka hliposocivoka akohlamoia hlitopanara caalʉ hlitotamosolaka aisaisa.
tam hliolavalava hlamama kani'ina.
hlomivoro a tamalʉngalʉna alʉmʉhlʉ.
hlʉkʉpʉ ia cokahlangʉisa ka cocomoroacʉka.
kocoialaalaa tamo'onaka tomahliamomoarʉ hlamoisa.
koiasihlipiaʉa mamainina hlalangʉisa.
ikarʉna tam macicia tahliariana takoalangʉlangʉ takoi'iarʉ.
patasamahlʉmahlʉngʉa camaika imoo.
inipaninaoa pakiiatoroa?
oka'acoa omaopangʉ kalavongʉ para'avoa kani'i.
kalʉvʉnganaia ngahla sasaroana hlihlala.
kapitanʉhlamo ocani sakorahlaia hla'aloa.
karasooroa amahlʉna mima.
maromana hlikʉtʉnga alikiailia mana ihlako.
kiapohlokia pakita coco'o.
omalilʉpʉngʉ kiaʉlʉsʉako tokoco mosalasala poailisalia.
kilaapilisiakon hlica'a.
kirangaahla kirakakoavacikika miacalivia coco'ona.
maromiako sapahlʉ kirapihlacʉ 'ahliviariamʉ.
kiratotokapʉkia kiratokapʉ ko'aiarapipicika sapahlʉ.
ta'iara maataataia kisoalaalangʉ arinani.
ma'ʉrʉcʉa koangʉlʉhla apata cacorono aralangica cara'ʉ.
koacahlia mamainina oomo ʉtʉvʉ koasioso.
koaviivikia calingaisa tasao.
koco'oia tam matalakiahlʉ mitova.
komakakalia hlaamaamana intavangʉ.
mavakʉlahlʉakoka komakiikihlia ahlainana ihlako.
komakikisiako kʉsʉngʉnaka patasilakaco.
komakolicia ina'ana ʉtʉvʉ.
kʉmalan tahlanaia ihlaisa'ani 'aoliana.
omaroamiako hlitako komolici kio'o.
konisoaia tama'ai manai mavacangʉ.
omaromia ina'ana konoto komisikisi kʉsʉngʉ.
hlamamacoa kana'ana kosapicoa kopoakʉhla.
mivirisia lingicihli likihliko omaroa sapahlʉ.
maro mavahlita saliako hlavatʉ ilikoso salia maro lingikingi.
liso'ihlico voovolonga kokia patacapacapangʉisa matapono palisia.
maro hlimoringaiko taorongo hla loa'aco.
maaroa loolonga macii mootongoso salia.
taisa lovocosohlatiko.
hlilʉmʉmʉkʉako arisangʉ.
roamiacikia kani'i tako'i'iarʉ.
akoisa palisiamanaia hlalangʉa koarʉna.
maapalongoisa kana'a pakoatoana.
mosacooa alamoriahlainanaka marasaico opalopalo.
tomahlʉpʉngʉ maarinoia maramalicingi.
maasarʉako ta'ʉhla.
ahlaama kiariari maci omasasapaia maatatahlamʉ maiini tomatimahla salirisa mavacangʉ takoliacʉ.
tam macahliako mahlaaoao.
mahlokisʉmʉricoa hliopangiko calinga voraohlo.
moasalako maataata, mahlokoa kalovonga.
mamaini hla'aloa kiariari macikona ahloalʉpʉngʉia konaoriaosomanʉ.
kiariari taivangʉna kopikoli mahlotarʉmʉcʉkavahlʉisa.
mahlovʉhlʉovʉhlicoa hliopangʉisa ina'ana tahlakʉ.
aloamanaihlakoa osomanʉ hlialilikihlana maiahlaahlaika moroacapi.
maicacʉʉcʉpʉlʉako rahlʉngʉ kio'ona parikiamia miahlihlicao.
koakoahlava hlitakʉ aromia ihlako ramoco maicʉpʉlʉ.
tiiaraisa coco'oa kana'ana makahloivatʉ tatarana.
makakilingia ta'ohla kani'ina.
tarosia makahlangoloa mamainihlamo kani'inani makatatahlamico kani'i.
aocaocani kio'o makatavahlihla mʉmʉa.
tomoaotʉtʉrʉ makaahlosohloso mana mainiia inicikio makatʉahlʉ oalavaao.
makihlivoroa mamainionan mamaini coco'o.
makikia hlaamaamana vongo'o 'okoi.
mamana tahlorokio'o macikʉhlʉ'amana hlamamacoia mipihlihlico makoangʉtʉhlʉvʉkʉʉ.
maahla 'aimanai mao makoapoopongo.
tam ahlasʉngʉ sʉngaʉa 'aira koli'i apahlapaʉ maromia sahlomo macici mali'alolo.
mahlokoa voovolongaia kokia paacacomoko maroamiakia tapaohliohli tapaʉ malimococo.
marapihliako ihlao ariari pasamanganʉ takoi'iarʉ.
marasapoo marapici maratʉahlʉ 'oracʉ morocara'ʉ ko oloalʉpʉngʉ.
marotihlo ʉtʉvʉa tikoroko.
matalakiahlico kani'inka piikohlooco.
matataʉvʉ a hlimilavaʉna sohlatʉ atapaʉana koapaoso'olo ina'ana.
mamainina matiahlingihlingi matitʉahlʉ tamociakʉ.
matiangahlangahla ta'iaranaka takoliacʉ.
maomana talaloaloako mana ahlii.
maroa coco'o maotatoici.
tamoocoa kana'ana maarono kohlaisai miavavacangʉ miaʉlsʉ.
mimiliki'okohloco kohlicongohla mamaaini.
minisoa kana'ana takohlosohloso.
maro kavotokohlo maci'i mirangohlo.
sala'a kiariari matomohloa moatʉatʉahlʉ.
ma'ikatomahlana morotisi ia kopisiarina.
maiatohlohlokia mookakoa mangʉsana mocacarʉmʉ.
poailiakoka mosapoka ihlako sala'a.
mʉsʉʉsʉpʉ apohlo.
ngahlaisa ta'iiaraisa.
patasoro coco'o rianʉ pi ngiingisi.
sahlia kani'ina mahlʉacaihliko akoko pahlosasahlisana pahloarasaʉcikiaisana.
pangasʉhlʉ akoisana maci tako'i'iarʉ.
picaocaoa pimangʉsana oka'acoa mangʉsaisamii kopangororoka coco'o.
pangʉhlʉvicoa kani'i i'a'ana maci oalo pakiatoroa.
omomako paarivahlitokoa ihlako coco'o.
pahlalʉhlʉva oorona mairangʉia mataingalʉ sa'ao.
mikococoaka ahlii tamo'o kongahlʉ oomoia pahlasahlosahlomo pao.
macikia pasicamaiia pahlasoro.
macoa pahlomiiamiiaisa kani'iia iniipaitatoahlanii?
macikia maiaʉpʉcʉ ososo kalavongoia paikakoromoto.
masala'a tasao takoaiiaiiaili tam pakacalai.
osoa omana sapakahlingangahla omasasapa.
pakahlivo'oa hlimilavaʉna laʉlaʉvʉisa.
tomoakia rʉrʉnganʉ omahlivavalʉ kokia pakahloaratonga.
sapakapihlacʉa mahlavaʉa 'ahlivina.
pakisoahlai taininia caihlio?
takoavacavacangʉkia pakita coco'o.
maci kilalialiia palisiaka maongo.
maci mitongosoia siaiiapʉ coco'oka palitavatavali.
rianico palopalongoa oka'acoa maosiisa.
hliavavoa ama'ana sa'ao panaisa tokocoisa.
aroamia mianʉka pangili.
piatʉkʉhlʉ votokohloia poatʉkʉhlʉ pangʉ'ʉ.
papiaini kani'ia ngioo?
aosiikia 'airana papoopoco aanʉ kokiaoroapahlaʉ maahla.
parakokaʉa tʉkʉtakoliacʉ.
kio'oka pararasʉ malalakʉvʉka rahlʉngʉisa omaracʉcoco'o.
parikʉhla mana ihlakoa coco'o osomanʉ.
paroamia kana'ana.
macikia koahlatʉraia paroavongokia.
coco'o maci pasatipatipa mahlatʉra.
macikia moosakʉsakʉrahlʉia apatatootongosokia vato'o cokahlangʉ.
marapihli tomoro apatialo movavilihli caihlicaihli mitongoso.
salia 'ihlicona tamoroahloa ocani sala'ana sapatisangala ramocokona.
patohlangaia ikakoana anaʉa pahlivinga.
patohlohloako ka takoliacoako.
paʉcʉngʉʉ sianata pakita.
ocaniia ta'iara piatomohloisa koipiaasaʉ?
tammaromokoa kana'ana pimangamanga'a.
pirakaakoaka coco'o ihlako, pirakaakoacoon ihlako.
pilaaloaloa kana'anaka moasa makacani poaili salia maro coco'o oapapaloisana.
koasasangarʉa tʉkʉisa hlimilavaʉna pisovatʉrʉ 'ahlivi.
moasalako voovolonga pitahlʉaako roavoi toatapia.
maci taiaco 'amisanaia poalalangʉkia solihlatʉngʉ.
piita'iaraia kokia tahlopongo apoamahlongo.
kopaiatohlohlo apohlo mocohlokatikoro saromia sahlomo poaʉsʉpʉ.
sipamia mʉmʉaia maci matomohloa poca'ʉ mataingalʉ mapohlia hlitaraʉna.
pohlako racomalalakovo ariasangiana hlicohloko.
paopalihlika ihlakon coco'o marinoka ihlako.
potoatahlooroako ikakoanako cingarʉ.
maacoka hlikoringʉtʉhlʉisaia saapoomaraiahlʉa riasʉisaia maloaco.
moropihlihlicoa poopoka tolovona.
pootonaia koaroasapasapa noa tama'iarʉisa marapingahla.
omaroa ariamo marangolohlo pohloko.
angotoia aroamimia ahlama tomamahlʉngʉ ripasʉ vooro.
mavacangʉa covo'o racomacoka kopahlahlanʉ.
ngahlaisa mairahloia racomamaini piasoaʉisa.
opatʉ olima volahlʉ ihlaisa pariamia paricovo tongosoanʉ.
maritara'ʉhla ama'ana paoo tokocoisa rahlooaco koakitikiti.
ratii kalavongoa tapariakona.
rʉmʉricoa omomako.
sohlatiko noa siasohlatiko ikoaihlako rʉrʉmaanʉto'o.
saapanoami arasʉʉsʉ macoami.
saaromia vahlitokoisa amakona.
saravangʉ ia hliosʉrʉpacoco kiariari.
mavacangʉa hlilʉmʉka naanika mavacangʉka sarʉisa.
mavacangʉa tapasina kani'ika pitasahloma siatavʉrʉ tihla'ahlʉ.
ngahlaisa aromokao sikoatitipa?
omacʉka maivʉvʉrʉnga tomoakia omaroa sipaasʉʉrʉpa masʉrʉpʉ.
mariavarʉvaricoako siriakaihlika pariatasʉkʉcacoako.
sohlataihlakoa hlita'iara aariaari hliparahliiana.
soliviarona aalʉ palʉmʉlʉmʉhlʉhla pivilavila ta'apoloa.
ahla'amisana tam mavacangʉa miama'ao soosoko.
maromokoako omo sova.
poaliohlocoa taapatohlanganaka tatahlalaloihliaco.
maso'o kio'o hla kamosia rianʉ koatahlovata.
tahlanaia hliparana ahlamahla'aloa.
tam mavacangʉa tapaʉisa tahlakʉhlarʉ.
maromana takaihlisa tamoko kiariari.
aariaariako takihlahlavaisana.
pialia takia'anaka ahlaosahlaco.
tahlanaisa hla kana'anaia maromoko tomoro cocoisa sitakoamia.
makohlakohla kana'ana tako'i'irʉ takoatʉhlʉngai?
ocaniia amako ka takoaomoma.
talaalaalangʉkia taraʉnʉ saliaka moaliohlocoka varo'o caihli.
talavahlʉia mahloatongoson vatovato'oa.
tam'ahlopona matitoahlʉ vavohlo.
angahli hlimilavaʉ ama'a noa ina'aka piatamalʉngalʉ.
tamaoranga 'apasa tataisa tamalicʉlicʉcʉ.
macoka kani'iia ngahla kio'o mahlorianʉisanamika kio'o tamolo saparongahlaco tamtamolo.
macoka tamotasai ahlamahlama hla'aloa.
tangosohlonaia hliaromiai ʉvʉcʉngʉ tomamahlʉngʉ?
maroa tapalio arinaani.
kiariari potoakʉkʉhlʉ'amo tapangicihlina.
sasaroana naani mahloarianʉ 'asongolo maci maloaka kio'oia tomatangoraisanaka tapaopao camai ahlama.
moasasasalako sala'a tapicalivika tokotokocoako.
maroa cacihli tamatito tapicoco salia.
acacacihli miatatahlahlʉna tapikakoa caalʉ oalavaisa.
miongoco ocacapiana maliahlʉ'aimanai tapisoro.
ahlamakiakari maronani tarotʉahlʉ taatapa votohlo tapoloa.
aropakiahlahlamoia arokacacahliaco tarisiacʉpʉcʉpʉngʉ.
olavahlamoia tarisiahlaiiamo pocani sohlatʉ maraiiahlʉ.
tam ahlangʉanga coco'oa kaiona taroacapacapangʉ tarʉta.
tʉrʉvʉna acahli tomamahlʉngʉ tarorota.
pisopicia hlimilavaʉna taopangʉ.
matomohloa sipiamia tavanao.
tavo'onaia aromimia hlamama tomamahlʉngʉ tahlakʉvʉ.
hliahlikoa saliakoia tavolongana.
ramocokona hlimotavʉrʉ.
kio'o taʉsʉnaiako kotataisa savoanʉ vohli'i.
macoka tavolonganaia pararanaisaka tihlaravaimavacangʉ.
toasikamʉ toapihla ta'ʉhla.
hlaamaama maci moasasalaia toalangʉ mana vahlita tararianʉ.
sʉʉsʉmaka sala'a omaromi cocotahlana ariamʉ toalʉalʉngʉ.
maroa tolalililivahlʉ ihlao kotamahlʉngʉka toma masaihla koisana.
toapatʉpatʉkʉa mamainina motatopiakʉ.
toasapoarʉa inakona.
tocʉpʉlʉako palongohlalongo.
kotohlivihliviaʉa to'o.
karʉkʉhlʉa hlimilavaʉna tomahliasosolo.
takoliacʉa tʉkʉisa tomahliavacavacangʉakoisana.
'angotoia aroamia ahlama tomahlʉngʉ ripasʉ vooro.
taapina hliaromi voi'i tomaliki tamaroamiaʉ takoaomoma.
vavahlirana tomangoraco sʉʉsʉngʉ.
tomapalihlia kana'ana ngahlako.
tomatimahla anii talovoco.
tomatimahlako ihlao kisoahlahlama.
makolaia kana'ana somohlatʉ tomatʉtʉpihlico.
mavarovaroa hlitakiko maangaangahloako tomavihlao.
tomocaniaari tomovalavalakico kavolaihlisa.
maaroii koacahlisa amako macahlia totaapi.
macoka talakoia aroamia tomapʉ caacalaisa.
hlitʉkʉlʉngʉa kana'ana ta'ʉhla.
oalo kiana vʉtʉraʉ.
omaariva hlimilavaʉ ahlainana acalaiaʉisa comi'i toahlahlamʉ malosapʉ.
hlimakariako tokocoko talʉlʉvaniako amiakoisana omalivalʉ ihlako acahli amihla.
pakisoahlai omaracʉ i tasao a kana'ana?
hlamona tavahlihlana omarapihlacʉ.
maromokoa tasaona omavali lioso laʉlaʉvʉisa.
hlipaicocora tanalai omo'o ia tamoco aromokako oomo.
maivavoparitopoa oraromanʉ moraromaisanaia voovolongaco.
akoainita'ai, oka'a ooro manaani, ocani sova.
salia kiariariia osoaka sipangʉhlʉva macoka vacikiia omimia ahlaina moromita poaroma.
mʉcʉkʉhlʉ arinaania valʉʉ ovora kamosia sikilaliali volahlʉ.
tapaʉ tamohlahlosanaia aosii hlipaʉtʉtʉrʉpa vongoisa aosii mahlʉkʉna hla kopivatingalʉ.
caalʉ vatohlitapaana taloavavaʉlana coco'o moroacʉkaa apivato'o mahlipihlipi atapatapangahla.
hliomopangʉa mo'ona aopatʉ vavohlo.
marocacihli pakisia'a malivoto apaiatohlohlo'aomo micohlo tapikakoa voovolonga marocoisana.
kiariari oka'a manaka sarapongo mʉlʉngʉsʉka vʉkʉisa taivavicaranganʉka hlahlosa.
hliparana ahlama vilanganʉ kiariari.
maci lomalʉmʉkicoia tomoa moaloalo kivokovoko.
ahlanʉ volaihlisa caʉpʉna hlimarahlivohlivo.
vorakʉrakʉ ia ahlamʉ hlipatoaiiailia mʉlʉngʉsʉa ngongoroisa hlatikasʉ.
tomahlaʉa tahlanata kiariari hliomopangʉ votohlo.
Ap? inio ahlokakoa?
hlisohlatikoia matomohloa atʉhlʉngahliicaliva.
koco amo acahlo kani'i.
malosapʉ moaloalo talaloaloako ahlii.
maro coco'o maci oomo ahlo'o toaraima.
akoaini ka mamainika kootararianʉ paakaakaria.
toahlʉa apohlona aromiaʉ comapa aanʉ.
ar? koiat?hl?nga masiahl? vahlitokoahlam? sangal?.
kiariari salia alamorohlahlosa alamoroahlaina hlipialalangʉ papa'a hla mapaci panaisa cocota.
omarialʉpʉngicoa ahlaloana coocaihli omariaaisana.
saopanga'ai ka koli'i ka mamaini.
macahliaoi pahlo sahli?
saiivo mamainia carʉvʉna.
saloa mamainina sohlatʉ mosa koraarao.
ta'iaraisa kopakatomohloka sahliakoaʉ tahliaria.
siia olima kiana.
siia osoa palongana.
siiriarʉarʉnaia aroami mariarʉarʉ kio'o tataisa.
tomahlʉpʉngʉ sihlangoa tahliaria arinani kohlaisai poavolaihliako.
ihlahlamoia ahlaina.
koingiratʉa tahlakʉvʉna tiaraisa maci koili.
amihla coco'o matamaci'ico mara'ihlico 'aimanai.
mitʉkico'ai manai maoo kocoiararangohlo.
masarʉmʉa langica poasipikia iangosoa.
kahlairaamoka hla'alo'a.
konaia taisa soamongamongaami.
maroa ahlama hlimaro nani hlamamaco kopi ahlii maci maroka hlimʉrʉcʉka pataili anʉisa 'aci'i hla vara'ʉ sopihli tainana anʉisa.sipiamiaisa Hlavara'ana.
matomohloka loso'o kiariari maaroa hlangalicohlai sopohlo mairangʉkio'o.
maci araasoosomaacoa langica.
talovaʉlʉa ina'a arinaani masalia maivʉtʉraʉ.
ravongotacoako macarʉmʉa vongo'o.
maiiatohlohlo tihla'ahlokia siiacaalaitan hlaamaama.
ngasa hlitaposahla mangosingosipi maci marahlopoka tahlanakia.
maci malitʉnʉlʉia maroa maliaʉsʉpʉ maroa koaliaʉsʉpʉ.
makahloalangʉkiaka motovavʉrʉnga maataata.
toahl?kia m?m?a maivacavacang? t?k?t?k?a.
tam maliahlʉ a tamalʉngalʉna mitahlahlʉ.
kiacicihli ʉmahlʉahlʉa kio'onaka maliahlʉ.
masahli a ariatʉkʉranahlamo.
kamʉcʉkia mavahlaʉvaʉ kokia aravʉhlʉ.
maaniki maʉrʉkʉcʉ ka hlita'iaraisaia mavacangʉ hlitamahlʉngʉisa.
mʉcʉkʉhlʉ a amako maricokaisana.
hliangahliako R?hl?c? m?c?k?hl?.
itaroamimia sahlomoka ngatihli paniia.
pahlavoa ihlako ahlainana paahlivingako.
parihlʉmʉmana coco'oka oka'ako salia.
hlamata pasamanganoia hlapatialopongo arinaani.
koita paalava komita, tomimahla, oomo.
matomohloa pahlomiako.
maci macarʉmʉa ahliiia pakoavonokani kaoliangʉ pararatonga.
kiʉlʉsʉ mahlokoa voovolonga sapatavangora tamalʉngalʉa alʉngʉ takihlahlavaisa.
korapʉa tasaona patatovoko pakoatoana aramahlʉngʉ.
tomangicoa pi'i.
pitarolimaa tahlakiko.
posipi apohloa tamalʉngalʉna sialasongoli mʉmʉa.
maci hliariposiamacoia kiapohlocoa pʉʉsʉ.
'aomo kiariari akoisa tarikicangihli posoangosingosipi coco'o.
kio'o misainia pirahlʉngʉ mahlotataisa?
raʉraʉami akoisaka hla'aloa.
arinani pasaolaola'? romahla? milakopoako kimatata.
copoailia omala sohlatʉ.
matatasʉako mana hlavatʉ kaasakamiko.
pakisoahlai paninaoa taatiahlaa.
maci masaliaia ihlakoa tahli pialololʉhlʉ'ʉ.
tamolamola tasavosavorainaia manitʉkʉa ngoongoroisa hla mavarʉvarʉ.
kisoako hlimilavaʉna matisangalʉna taripa.
tatarakoia paranako omiiapʉ sohlatʉ.
tihlaravi mangosipi.
oka'a toapiapihlako.
maritomohloa amahlʉna tamako tʉrʉʉrʉ.
osomanʉisa kana'ana tamahlopo.
hlaovohlanaia vaaso hlamo hla'aloa.
mohlivo'oa vanarʉisa paolina akoisa mʉrʉcʉka.
vangaonaia atamahlʉnga vahliri.
maroako naani kisohlivihlivimaloliri, maro parana-kapitanʉ kokana, tomamahlʉngʉ pimacohlicaliva cocovovolonga, takʉsʉlʉmarapisapimaco taroacocovongana, omaroa miakongahla koka maramasomara mariapoco co co'o, noa aocaocani apoamiatahlanana takʉlʉsʉ okikirimi hlicalivamaco hla aropakari koka aonanakaokakakoa tako'i'iarʉ.
omahlikoa kani'i sipakatʉra hla mairahlo vongoka cocovovolongana, ma romaiinitakoparaiahla, tomoaita mariacʉka pipoamahlʉngʉ vongokana taparana tako'i'iarʉ sipakatʉra cocovovolongana, apomiatakoamia toma mahlʉngʉ, pamoamorʉ mairahloahlahlamani cocovovolonga,hla hlitamahlʉnga aroamimiacisa kani'i sipakatʉra kokana, hla tarʉtatʉkʉhlʉa tʉkʉisa minisoacoaropaliavalico marisangihli.
pakipohlo takoaili somohlato motokamohlo kari
manikikotomahlaʉa cocohlamo hla'aloaia, maopatʉtahlana tarisitatʉkʉhlʉa, tapohlaihliaisa hla raahlisaia, macikihlahlamo apaihlipihlanaia
kohlaisai karitahlana hla'aloana
matomohloa hlitoroisa kavoroana sitakoamia takoaomomana, paracahlia sioroacʉka osomanʉsiangosipina, hla sikilalialia takiarʉ miatongosona
kana'ataliciana araoaohlosoco, osomanʉ maron otolotahlanana, kani'imara opatʉtahlana hla'aloa, mososoa paiciana vilanganʉ hlihlala na'ʉvʉana.
maroaocani sitakoamia tako'i'iarʉ, kani'iia sitakokakoakocoa tako'i'iarʉ, kiakoco omasasapa ocaniomana, maciʉmarapicoia tarisiacʉpʉcʉpʉ ngico
ahlama kiariari hlipososoaka hlohlohlongoa, aocaocanipihlingi pitokatokamia kohlaisai, caihlicaihliamo kilalialihlohlongo parivovotokohlo, kani'iia mairahlo sitakoamiahlamo hla'aloa.
hlikicomia tavolonganaia makalʉvʉnga tangohla miararoma kahlihlalana
osoangahlona sialapingina macimata'ʉmana papa'anaia, alʉisa takotihla'ahlʉ hla parahli hlipia patamaihlia,ikoataopangʉ lomapingi otoloaari ropohloaco
macikotoahlʉaropakariia makiahlohloco hlahlahlamama apakarikari maci tarotoahlʉ langʉ langʉ angatʉia makihlohloco kapitanʉ miararoma hla raahlina makarikari apaloliri maroisana raahli miasasara.
angahlahlana hlilʉmʉka akoisamʉcʉkʉhlʉa'aomoromahlaʉ hlimahlava'aolia, tomorotoro hla'aloa takoahlipatoaiiailia marocoka mi'a'a poliohlo cacacalaisa pahlivinga.
rianʉhliaromia kio'omaco tatahlavihlingia, pitataisa 'oloso aisaisa pihlipatalaolia, hlisʉmʉpʉtʉ kongokongoslia
mara'ihlico takoliacʉ, poaili miararoma, tomahlisososolo macikia tarocovongoisanaia
sitakoapahlivingana angahlimaini, romia takotatahlamʉ omarokio'o, to'ora cʉ to'iso'isohlo, omaroraco'o tohlahlito
motopiakʉ mokoa taihlicoamaci'i, pasakolaika hla'ongali
apialalangʉ toko'o kakamalʉ ahla hlarangirangi, maci hlahlosa ahlaloaisa ahlainanaia
tamoocoa hla'a loana poalangʉlangʉ arokavacangaisa alokavavalʉa ocanipihlingina, kohlaisai kotomahlaʉka alo kavilao, kiariari ocanii maci kopaomamainia
raahliina ia aosi sipiamia kapitanʉ, miararoma mamisana, hla macoaraahlii miararomaia, hliangahli tamotamoaisa motohlotohlohlo mʉmʉa
amihla ahlamakiariari langicana osoamika tahliaria, tamoocomacicikalangica
pitahloa acahliamia kioisa to'olosoka raʉraʉamika aisacocoraisana.
rianicoka tahlanaosomanʉ poavahlimanganʉisana, maliatʉnʉlʉisana mʉmʉakacoco'o ararahloa
tomimahla'ai aniikomatata, pitatolohloako pingahlʉ pipapoahlʉ
maniki ka'ʉlvʉisa manganʉia olavaisa oka'amʉmʉaka movavilihlisa ahli'aimao
tomoamahlʉmʉa hlʉngasʉ ahlikia 'ʉrʉ'ʉrʉcʉ, motoaili ahla mocapi palisia
makoakoaco 'ʉlʉ vʉ marakʉmʉ, omarohlipicomapacia hla papahliʉrʉcʉka kilaliali
maciaotolomana aaria apikaongaia, moasala palongopihlinging takohlivihlivi kihlamo hlamococo ta hlana
macimiongoco opitoaari, picoamapacico morʉcʉka aroamiaisa kilaliali
maivavʉtʉraicosalia hlamama alalamoroa mamaini
takacicihlingahlaisakia hlialʉhlʉvʉa 'ilikosongahlana, hlisohlata matomohlo atʉatʉhlʉngaʉ hlicalivana ahlama.
ikakoanacacalaisa lovocota'imisimia, lovocopataraingia hliasihlipiaoatapihli
hlia ngahli maiini mahlʉlʉsʉ arataisa, akoisa mahlolʉpʉngico romahlaʉ
toomaangii taangiiaakoo, toomaangii taangiiaakoo i i itoomoo ocani volahlaa, tomo caanii voolaa hlai, itoomoo vohlavoohlahla, toomoo voohlaa voohlaahlaai
maro papiaini coco'o salia mo?
aariaari mo i omalilʉsʉ omiiapʉ?
tainini a caihlisa?
kana'ana ia pakiiatoroa
takoalililiongo a mamaini na tamo'o ahlaina.
omaoaoamo cacalaisa.
tomatatapaʉ a mamainia hlahlosa kana'ana.
maromokoa mamainia kana'ana pahlosahli.
maro opiaini cocosalia mo?maro lalima cocosalia hlamo.
ngahlaisa kana'ana?kana'ana ia kio'o.
ngasapi mamaini kani'ina?kani'ina ia mamainisa kana'ana.
kani'i ia kalavongo.
kani'i ia tapohlacʉngʉ.
karʉkʉhlʉa ko mahlava saonga?
karʉkʉhlʉa ko hlomahlavo tikoro?
tam hlasavaʉ a hlahlosa kana'ana.
kani'i ia volaihi i
inio hliangahli arinani mʉcʉkʉhlʉ? hliangahlia ko salia arinani mʉcʉkʉhlʉ.
pakiiatoroao i kana'ana? aa'ʉ kana'ana ia pakiiatoroa ko.
inio ahlokakoa kani'i? poaiailia ko salia.
kana'a ia tavʉhlʉvʉhlʉ.
ma ninao a maisasavosavoanʉ a kana'ana?
maroa ahlalo isa ahlaina.
moromita co i 'acangʉrahlʉ?
omosahli co!
tam tama'iarʉ i coco'oa kana'ana?aa'ʉ, tam tama'iarʉ a kana'ana.
ngasa ngahlaisa pakiiatoro a kana'ana?
tam mavacangʉa hlakana'ana 'ʉ'ʉraisa.
mananata'ʉhlana coomao toporoa.
taiaco taloavaʉlʉ pasakamosokia.
tainini kani'i caihlio?
moaʉngʉngʉcʉkia miongo paroahlʉ sakovaciki akitico.
pitarotapihlia mamainiko ahlaina koaʉlʉsʉita arinani omoooro?
arasingasingamana ihlaoka alokala.
ahlaloakohlahlosaia 'aomo hlimilavaikohlahlosaia hitai hlimilavaiko ahlainaia maiiatohlohlomacarʉmʉ.
kaniia tananana sohlatʉ ngahlacamai poatahlamʉkia.
aoninio mʉcʉkʉhlʉ hlimolikihlioi?
maroa sohlatʉ kiahlahlamo sioamia otatongosa likihli apohlo aatʉparanata tananana mʉlʉvʉ likihlisaliamani taia'ai amahlʉ otoataposana.
aonanaia talilivioako matailiako kari?
kokia arino aropakakitamana!
mavacangio pakisoahlai Hla'ooi ihlakoia Apʉ.
ko ihlakoia tamalʉngalʉisa mosalakana'ana patʉkʉhlohlongo hlomavotikoro.
tammavacangʉ maromokoamo ocanipihlingi omo laarʉ.
mahlacoako kiʉlʉsaita mosala oomo ooro!
maroa ocanipihlingi manani varo'o i'a'ana ihlaisa i'a'acocotahlata moasakia kotahlamʉ.
taloavaʉlana aari motovavʉrʉngako mosa makahlangolo rovana mosa tomavʉrʉ pakoatoa?
aa'ʉ ngasaaroamiao kani'i tovakʉna?
tomoroa tamoko romaringai tomoroa amako posoapao vato'o tomoroa ahlaloako sipaotoahlangi apaihlipihla hla sipaiatohlohlo takacicihli.
tomorotoroa inako kotoahlʉ aparanasʉ hla kokia matʉkʉsʉ.
aonanaia tamoco'ai tʉtʉrʉ piavacangʉ hlapiatʉahlʉ.
'taiaraisaka akoko omiiapʉia kani'ina hliosotoroako.
aosiakana'ana moriatatahlivaʉ.
ʉ~maromokoako hlahlosa pisiarina mavacangʉa vahlicisa ko'iama maritamako.
aropatiakilia ramoco mosotahliahlʉ mosohlʉmʉ mosoalʉkʉlʉkʉ mosolʉhlʉlʉhlʉ hlakakiakokoco pacanika pahlomiamiaisa.
kopa paranaisa
tam mavacangʉako, aoninio?
omaiiaiiapʉ i kana'ana mʉmʉa?
tam maromokoako isana.
maromoko mʉmʉa ihlako.
masʉrʉpʉ kiia ihlao mʉmʉa.
vahlita parana omiiapʉ maaro ocani palongana voraohlo.
koorina pahloasasahli.
aocaocani sahli hla mosoraovona rianio i macahlia?
osia pakiatoroa macoako malosapʉ rovana.
mavacangio, Ingoroako, ma i saliia Vanao?
Na'apʉako, oka'a ma saliia ahlaloa Vanao.
macahliako tomapaʉ.
arinani ia moromita i tahliiariia?
akoisa moromita vahlita ina'a ia, hlimahlava i saonga?
mʉcʉkʉhlico a pariavaratʉ, omaiiapimo i arinani?
mairahlomo maohlaohlangʉ saliia.
a'ʉ, macahliamo komita.
aariaariako motongosoisana omiiapʉ.
maaro ocani aari, maron sala'a omaiiapʉ
hlilʉmʉmʉkʉ i saliao masokio'o?
aa' ʉ, ta'iaraisaka sahliakoaʉ tahliiariia makatomohlo mamaso.
koavavacoko i mʉmʉa?
hlimini pirangahlangahlaomana ihlako osoa olima vahlitokoahlamʉ.
aosi kiahlahlamo ihlata tomoakiia manaʉ pasamia.
paitʉahlico osoanganai ka hlimitalʉvʉngʉ 'ilikoso vato'o taisa.
tam mavaacangʉ a tapo'ai.
kani'inani kana'ana hlima tikoro mavaacangʉ.
cocomiararomahlamo ia tarianʉ somokohlo.
tomoamo mʉmʉa po'a sohlatʉ kisoahlahlama.
maniki ia koparaiiahlʉ a hlipo'ahlamo sohlatʉ kisoahlahlama.
maniki koparaiahlʉ a hlipo'a sohlatʉ ia, mavacangʉkai maraiahlʉa 'aisa.
toahlʉkia mʉmʉa maivacavacangʉ tʉkʉtʉkʉa.
koco acahli paanii aonanaia taroatʉahlʉ palisia.
aatʉ ko asaihlan miararomata sasaroanaia hlakoroca.
cocomaco matarongahlʉ kotovatovarʉ'ʉ pomaraiahlʉa hlicalihlaisa maro Taivangʉ.
miaʉrʉkʉhlicoa hlakana'ana miararomalika'akaio tako'i'iarʉ, alokala paomamaini.
miararoma macimaroa coco'o alokalaia ihlaisa taisa ka ta'iara cocota mʉmʉa.
omaohli kiia patʉkʉ laʉlaʉvʉ na siasamoso.
ma ko Takao omiiapʉ.
ngasa kana'ana?
kana'ana ia tamalʉngali ko.
ngasa kana'ana?
a'ʉ, omiiapi co a kana'ana.
a'ʉ, miaʉlʉsʉ ako hlamama.
aonini a langica na arinani?
tam macici a vahlita na?
moasa ko ariatʉkʉrana.
tam taisa varatʉ na, paricarʉmʉ vongoko.
hlaa moasa ita maritʉkʉ taʉhlʉkai a'ʉ i ia?
moasa ko okikirimi pakiatoroa?
a'ʉ, macoisa sa'ao.
a'ʉ! maroamia ita kari Hla'aloa makakari hlamama na.
taiacita i miaongo?
mavacangʉ mʉmʉa, roavicia pakiatoroa arinani coco'o mʉmʉa mosa ʉvʉvʉcʉngʉa tako'i'iarʉ.
patavʉhlʉra mʉmʉa, po'alalangʉ amo siotatongosa likihli.
hlimini, co mao komita ahlamʉ.
maro i ma lilionga otatongosa likihlisalia?
ocani pakiatoroa miongo taicio.
toahli ko i pakisoahlai ihlao?
a'ʉ, ma ko salia opapalo ihlao.
maro i pasamia o matata? hlatomoa ko pakisoahlai ihlao kisoahlahlama Hla'aloa na.
pakisoahlai taininico a caihli o mamisa?
hliangahli a ko Rʉhlʉcʉ.
miacikirico a ko, ahli'ai mongahlangahla tomatomohlo kisoahlahlama.
a'ʉ, moasaʉlahlʉkia.
maro, tainini a po'a o?
opiaini a hlicavo po'a o?
toahlʉ ako i omohli vahlitoko o?
koako mʉmʉa ahlava vahlitoko.
omosahlico, koako ahlava saonga, paohlio saonga a'ʉ i ia?
cohlaomangiko apoaili ihlako vahlitoko?
inio ahlokakoa?
matomohloa sʉsʉngʉ, omasasasapa ako, pokakoa sahlomo cocovanana.
hlikoa patʉkʉ karoto.
hlatʉngʉ maipapoto isa naani acahli co maripoco, hlatʉngʉ pipahlo isa naana kotoahlʉ mana maripoco.
kani'i ia tatahlʉ a alʉmʉhlʉ.
arinani tomototoro a pakiatoroa aonini masi kari Hla'aloa kolikolikoli'ina.
miposico a siasohlatiko.
laihlaco olima caihli kana'ana mamisa.
maaoi ariatʉkʉrana miararomana omiapʉ?
ngasa hlahlosa kana'ana?
ihlaisa ia tamalʉngalʉko.
maro papiaini hlimihlimilavaio?
aonini a langica vahlita?
a'ʉ, tam macici ahlamacicia, tomoa maatomohlo sahlomo.
asapocoo i ahlavo siasohlatʉ?
a'ʉ! kiʉlʉsita mosa.
Hlatingai mʉcʉkʉhlʉ co ako okikirimi ihlao pasaolaola'ʉ.
akolici ko masokio'o ovora ihlao oomo.
roavici pakiatoroa ihlamo moasa vovolonga arinani.
ko, roavici pakiatoroa amo moasa vovolonga.
moasa amo i vovolonga arinani?
a'ʉ, ko amo oasaihla sasaroana.
moalikihli ako mosa tahloavʉ.
aonini a o mosa Pʉngʉho?
ngasa atatongosa o poaili salia?
ngasa motatongoso Paolina mosa tapakia?
Hlakota'i, oka'a co a mapaci salia, co po'a.
maro, tainini tomoa po'a o?
po'a ko mana 'asarʉ, maro amo i?
maromana mo mapohli hla valacoko.
aonaniiao, maro i pasamia o rovana, tomoa i koalʉsʉ ko oomo ooro.
Vintia asapo co ako mahlava siasohlatʉ, acahli o i paohli ihlako?
tomoa i misaini?
maraiahlʉ paritatʉpʉhlaisa Vintiana ihlao.
apoaili isana ko matata
tomoa matisangalʉ talovoco mairahlo omaromia takingi, 'ikarʉna ia mairahlo aroamia tiloo matiasangalʉ, takomaco aonani.
maiatohlohlo omala, kokia patahlivo. tam mavarʉvarʉ a kakamalʉna.
ma ko nani patacokahlangʉ, macahlia ko maninao ringai ko.
takoalimaʉ a arinani, taloavaʉlʉ a matata, kiʉlʉsʉaita moromita vahlita pasaolaola'ʉ!
tʉkʉhlʉ, kana'ana ia hlamamaisa miararomahlamo, malʉhlico a caihlisa kana'ana.
aa'ʉ, matolohlocoako tingatinga kani'i.
moasako moaloalo po'a koamamahlipapo, cocovanana oakikirimi ihlao.
ngasa tarisiahlamo aari kana'a korarao sikoatitipana?
miararomahlamo kiotavahlihlana makaavacangʉ makatavahlihla. maci makatavahlihlaco ia moacʉkʉhlʉkia takoliliongo!
maci aonana ia moacʉkʉhlʉkia maci miatongoso!
moasako poaili tomorotoro sohlatʉ.
tiaraisao koparo ikatomahlana tomorotoro sohlatʉ?
ta'iaraisaka malʉngʉngʉako miararomako, ahliako'ai mʉmʉa takoaili miararomako.
ihlaisa tamoko ahlaina, ihlaisa ma miararomahlamo tam macahlia toraraporo.
tamocoo hliolavalava picoarahloa'aini?
kani'i ia olima hlimiongo.
pokocoaico a tangosohlo, maromana olongoko tana'ʉ, po'ao i?
pakisoahlai ngahlaisa ngahlao?
marokaco a siasamosoko.
maahlʉ ko caihli mamisa.
tam maami a hlilʉmʉkʉ isa tamohlahlosana vakatʉ maami, tamooco sa'ao.
omiapʉ co, poaroma tarʉana omiapʉ pakiatoroana, amihla kapitanʉ tarʉana, "mosiri! matitʉnʉlʉ!"
piataisa vahliongo mo amihla, "mavacangʉ pakiatoroa."
aroparoahlʉamo, amihla aropakita cocoaari.
ma co ariataisa molavaʉ, tiapili a ko ocani siatotoro a apolavaʉ vongoka isa cocomaco, macahli tarʉtatʉkʉhlʉ siaravacangʉ vongoka isa Taivangʉ cocomaco.
malʉhlʉ caihli co a hlamamana, hla kitaʉia maraiahlʉ mana tamalʉngalʉ.
micalivi amo i'a'ana papa'a, amihla cocoi'a'ana, "ngasa po'ao? taisa hla mavʉhlʉ a torokokana arinani, otolo hlimiongo ocani."
hla amihla cocoi'a'ana tam kolangʉlangʉ, koco toahlʉ mariahlamasʉ.
maro a takoliacʉ isa, karʉkʉhlʉ omohli koa apoaili.
maro ocani ari, kiʉlʉsia amo mosa motatahlovatʉ.
omahlikoa laʉlaʉvʉisa kana'ana omohli sipiarisi, ahli'aimao rianʉ mʉmʉa masiaili amihla, koako mahlava mʉmʉa.
omahlikoa laʉlaʉvʉisa kana'ana akoainita'ai, hla amihla cocoaari tʉtʉrʉako takacicihli mahlava pahlivinga, sia'ʉ'ʉraisamana mʉmʉa paohli ihlako pahlivinga.
hlahlahlosa miararoma macahlia mʉmʉa maroamia ringai matiasangalʉ koli'i, macahlia hlakana'ana tomamahlʉngʉ tilo hla 'acʉvʉ.
amihla tamo ahlainana hliavavoco a matomohlo, pakovavao rianʉ a coco'o koalʉsikia oomo!
macoacoco'o hlimaitʉahlʉ koalaisanaia maci langʉlangʉa liohloisaia i'a'anisa arikakoisa tahlana Hla'aloa maci kopi'aia aparahlopoisa.
pokarahla hlimilavaʉna inaisaka mataingalʉ macalaisana minisoa mahlasʉngʉsʉngʉ ahlaloa takoliacʉatʉkʉisa
tapiaili vovolonga manikimanaka hlamamaisa pahloaiaili tomangitangiia kocomʉmʉa poailika mamainisa.
amihla maaro laihla osoa anaʉa kavoroa takiiarʉ
marino patakoacahlia apacaca cocota.
tomalʉmʉlʉmʉ tomimahla aniiaropotoatopo, ocaniiao litoka tapicapacapangʉ mototopo palongokio'o
maiirangʉ maiirangʉ hlicahloma sasaroana
'amisana masarʉmʉ comapa maiirangʉ, kocoaasarʉmʉ tihla'ahlʉ mataiingalʉ maravacangʉ.
pasatama'iarʉa tavoana tomapaʉ tikoro, tam mavacangʉ tomalʉpʉngʉ, masasangarʉka takaokao
piatatai'ahlʉa tavoana takaokaonamii tavacavacangʉ'aia tikoroko! tomaaosi aparaiahlʉ hlitapaiko tikoroona.
matatotosoro koatitipa tangomiamao kotitipa taiaco tomalʉpʉngʉ
ihlahlamo hla'aloaia piarʉhlʉcʉ amoisana, somokohloia piahaisingsana ihlaisa
ta'iaraisaka naanaia pimalangihlo lalangica cacalʉa hla matahlisaoka sahlomo hlohlongo. mavacangʉka tʉkʉ coco'o.
miongo rovana taroacocovongoa cocota pahlo tatahlamʉ hla mosoraovo.
mosotoro sitakoamia tahlanakia, kani'iia mairahlo taiara hla sipoavahli.
ahli'aimao'apasʉna taisa hlamalisʉhlʉ koakʉhlaka ahlamʉ mipihlihli
mataipakʉ omiiapʉ oka'ahlamama mapatʉkʉ manikiia pitacacoronako maiatoatohlohloa ina'a kiariari pialavaʉ pialavaʉaina'a mantikiko
maci anoaia ko aporoapakʉpakʉ civoka
coco Hla'aloa koocani piosoaraovoa takacicihli sahli kiariari kisoahlahlama
hla mitalʉvʉngʉ macoisaaiao mʉmʉa moroahlʉ takohlona mao tiaraisa koli'ina asimoroaicohlo?
hlitakomia hlicalivana
sasaroanana akoisa kiiariiariia, hlitocacaalami oka'aka paapanara, maro ocaniiaari, moromitaka cacihli hlimahlo taitaisa coco'o, hlimatihlaihlai taisa pangili
hla poaroma miiatotongoso, akoainitaka apatalikococo vahlita, mitilihlicoka papito, takʉsʉsʉlʉ coco'o miatotongoso, hla matiialʉngʉsʉisanamika ahlahlainaisa, koami patiiakʉhlaisana
maroka tatolo lamoro tahlakʉ, miacikiricon inaisa, moroamitaco ami vahlita, takacicihli mangosipi, moasaasasalamin sala'a, amiamika hlimilavaʉ, mairahloita, mairaroroma, saliatakacicihli, ahlahlaloa maimamaco, angahlicoisanaka ahlaloa, maihlalongo mairoroma, mai'alivatʉ mailʉpʉngʉ
tapʉ'ʉ i kana'ana?ko, kana'ana ia ko tapʉ'ʉ.
maci mikacico ia toahli ko i moromita pasaolaola'ʉ?maci mikacico ia toahli o moromita pasaolaola'ʉ.
macahlia mo i moacʉkʉhlʉ matata tahlʉvʉrʉkʉ?ko, ko amo acahlia moacʉkʉhlʉ matata tahlʉvʉrʉkʉ.
maninaoa kalasʉkasʉ isa kana'ana?manana kalasʉkasʉ isa kana'ana.
tam malisʉhlʉ i ta'ʉhla kana'ana?ko, tam maliiahlʉ a ta'ʉhla kana'ana.
cohlaomangʉa kana'ana moasala vovolonga?moasala kana'ana matata vovolonga.
maninao a to'o isa hla kana'ana?
maninao a tavʉhlʉvʉhli o?
maninao a ʉ'tʉvi mo?
maninao a hlavati mo?
toahli koi oomo vakʉ?
kokia pasarapongo sarapongo ko!
maro tamociaki ko cacihli.
mosoararaovo a mamainia kana'ana.
macahlaa o i pahlosahli?
maromokoa mamaini kana'ana takoliliongo tamtammoa.
maro papiaini cocosalia mo?maro aʉnʉmʉ cocosalia hla mo.
ngasa coco'o ahlaina kana'ana?kana'ana ia ahlaloa ko ahlaina.
ngasa kani'i na?kani'ina ia tamocoakʉ.
maisasavosavoanio i?
omai iai iapio i?
tam mavacangʉ a valahlʉvahlʉ maci kitaʉ!
malosapʉmana i hlimilavaio ahlaina?aa'ʉ malosapʉmana kana'ana.
malosapʉmana i hlimilavaio ahlaina?ko mosoararaovo a kana'ana.
omaosaosahlʉ i?ko moromitaco a tahliariia.
maromoko i mamaini a kana'ana pahlosahli?aa'ʉ maromoko a hlakana'ana pahlosahli.
sʉsʉmaco i langica?aa'ʉ, matapoahlicoa tahliariia.
taamo, maroapangʉhlʉvʉ kia!aa'ʉ! mʉcʉkʉhli co!
sʉsʉmacoa langica!
ko asarʉmʉ arinani.
ahla'amisana, ahlahlapa sahlomo.
aariaaira tamo ko ahlaina na hlomavo tikoro.
omaiiaiapio i sohlatʉ?
aariari mo i omalilʉsʉ omiiapʉ sohlatʉ?
mavacango i?
tam koatitipa Mai, tam maromokoa coco'o mʉmʉa kana'ana.
hlipitʉtʉrʉako kana'ana kani'i taloavaʉlana mosa saliaisa kana'ana pakisoahlai.
tam maromoko a coco'o i'a'anaisa tamo'o ahlaina, tomahlaʉ a coco'o po'a samʉsamʉ hla kʉrʉsa marʉmʉ, tomahlaʉ a coco'o mʉcʉkʉhlʉ kotahlamʉ hliavavaisa camai.
tam sa'ao a hliavavaisa taliri hla tangosohlo, maaromana hlipahlataroa papaalʉmʉhlʉ hlipatakoa imoo, pahloisa mariakoanʉ tomahlaʉ coco'o, rianʉ a coco'o mʉcʉkʉhlʉ i'a'anahlamo patavʉhlʉrʉ.
'ʉ 'ʉraisa
kari 'intavangʉ
Palii, "kokia orahlʉ kana'a tasao na! maro mʉmʉa cacihli tasao ko."
tam maromokoa 'okoi na oomo rahl ʉng ʉ vohlo'o, aoninika macoa paranaisa kani'i vovolonga, tataisa rahl ʉng ʉisa kosa'ao.
matomohloa hliomia mapapikolo sala'a, maromana matomohlo vato'o ma sala'a na
taiaraisa alʉmʉhlʉ na arinani moasa vovolonga?
moara mʉmʉa kʉlʉsaita oomo.
pakisoahlai a tapohlacʉngʉ 'apasʉ na, "aonini a langica arinani?"
pakisoahlai a tapohlacʉngʉ na, "hla aoninia langica matata?"
mosa takaokao na pakisoahlai ahlamʉ, amihla ahlamʉ na koacahlia ta'iaraisaka pahloasasahli.
taiaco a Apʉ na maraiahlʉ langica kiotavʉhlʉvʉhlʉ na.
tomoamana Apʉ na pasangahlangahla pasaolaola'ʉ!
paninaoa vʉkʉisa tamaohlo?
paninaoa ngosoisa tamaohlo?
omala tapʉ'ʉ na tahloko, mima tarʉtarʉ na marʉmʉ, maniki ia sapakocoa.
ma masaihla vovolonga pisasa vahliongo, komita tarʉtarʉ na osoa tavahliasihlangʉ, konapoamahlʉngʉ, mʉlʉmʉlʉmʉa osoa tavahliasihlangʉ na mocapi.
amihla comi'i:" koacahlia! ma ko sakʉrahlʉ piahlahlalopo. "
maiao rʉrʉmanʉ taapi a mairangʉ na.
saposalaco a 'avangʉ nan sahlomo na, hlatomoa ahlamʉ tʉnʉmʉ na maialalangʉ a aanʉ, hlatomoa co a talovoco na mosala, kotarakakoa ahlamʉ tʉnʉmʉ.
makovao a Hlakota'i na, oaao maiatohlohla matacara'acʉ votokohlo, ko matacara'acʉ coco'o na!
moasa 'ango'o na mahlokoa vovolonga mʉrʉcʉka.
cocotahlana tam masasangarʉ.
maro a matomohlo vahlitoko angahli raco'o na mocapi.
maaro a sasoa masalangʉsangʉ mamainisa rahli.
mitolo ari omosahlʉ, mitalʉvʉngʉ a 'apasʉ tʉnʉmʉna 'aravangʉ vato'o moroahlʉ kipohlo.
micalivi ocani caihli miahlivihlivi a siangosipina romahlaʉ, alʉcisa marikakoa sasaroana kopicoco'o.
tam moroahlʉ a kana'ana, pakisongahlangahla olavaisa aoninicoa coco'o a kana'ana?
moroahlʉ a alamorona aosico'ai hlakana'ana omahlici maci'i.
tam marʉngʉngʉ a mamainina mavacangʉ tatavahlihla, karʉkʉhlʉ maro patʉkʉ ahlivina poailipoaili.
"tamocoako matʉkʉsʉ!" amihla cocohlimahlotaisa "macahliacoako tiaraisa ko iaongo a ahlavʉngʉlaiana tatavahlihlako."
malosapʉ 'arohliaona romahlaʉ apatakomʉao tosoa, komita kana'ana mamaini kapitanʉna moloalʉlʉlʉ. pakisoahlai a 'arohliaona, "ngahlaisao? tiarao tomatatangi?"
siia osoa rovana, taratʉahlʉ mamaini kapitanʉna alalamoroa ma vahlita miararoma, somasosohlatʉ a kana'ana, oka'a kio'o ma saliaisa, kotoahlʉ posipi, masarʉmʉ kocotoahlʉ somohlatʉ.
kiariari, maaro cacihli masasangarʉ tapohlacʉngʉ hla tomahlaʉ koli'i osomanʉ miaʉlʉsʉ maro vovolonga, patasoro kipohlo tapohlacʉngʉna ia, masasangarʉ mʉmʉa.
pialoaloco a 'apasʉna maloliri, atʉhlʉngʉako kiariari, akohlamo alamoromana ia, maiaʉlʉsʉamo maingororo mangʉsa, hlimongahlʉako tomahlisoloisana, omarocacakʉ kana'ana omaro mangʉsa mapapono ihlako.
amihla kiariari hlimongahlʉ sasaroana totʉnʉmʉ.
siia osoaisa aari, tarococovongo a alalamoroana aropakakari coco'o asavongoana, tiapili cacihli mahlatʉra alamoro hla cacihli masalangʉsangʉ ahlaina.
mʉlʉmʉlʉmʉ mara patakoaili ka tʉnʉmʉ, hla taisa hlingoa'ʉ.
sʉsʉmaco a langica. 'Avi mosasala poaili salia.
maiaonaia ihlaisa mamaini hlahlosa. miaʉlʉsʉ cocosaliaisa maro patʉkʉ tʉnʉmʉ.
pataratʉahlʉ tokoco, sapacaca amii " toraraporoa maiaona! aoninia kana'ana hlahlosa'aini ahla ahlaina'aini? "
hlahlahlosa tahlana amiroko, patʉtʉrʉ mosa koricapi tahliria.
rahlooa, hlahlahlosana momasaihlaco, manikia kokoriatʉahlʉ tahliaria.
Hla'o, maro tatolo coco'o pihlingiisa, kiʉlʉsʉ hlamamaisa mangosipi.
maro ocani aari, Hla'o ami, toahlʉitai somohlatʉ sohlatʉ kari ovora ama'a.
tomaʉlʉsʉ ina'a noa Hla'o somohlatʉ sohlatʉ kari.
maro ocani ari macaca tʉʉhana mavʉhlʉ 'aopanna, hlaa takoliacʉ tʉkʉisa poaili salia.
maromana tatolo coco'o mʉcʉkʉhlʉ tomalʉlʉvʉ.
amihla ʉlʉnganʉ: " kamo, kitomao kaio coco'o ki'ingina omaro kari maloliri! "
amihla ʉlʉnganʉna: " maromia sohlatʉ cocomaco, patoahlangi'ai mʉmʉa?"
koacahlia ama'a iko ninaoa vanokanokaisa hlimilavaʉ hlahlosa, koacahlia mʉmʉa iko ninaoa siasasahli hlarangirangi too'onai
pakisoahlaia ama'ana iniahlokakoacoa ina'ana
komita ina'ana tʉnʉmʉ matomohlo tarʉtatʉatʉkʉhlʉ votokohlo matasapoarʉ.
maro opiaini mairangʉ hlikalisa, koatʉatʉhlʉnga, maro mʉmʉa soka lʉhlʉ'ʉ hlipakipohloaisa.
aonanacoa ta'iarana paracahliaco coco'o romahlaʉ, takoliacʉ tʉkʉ coco'o mʉmʉa.
pi'inaia ihlaisa cacihli tam mavʉhlʉ ahlaina.
amihla pii'ina, moasako poaroma maliaili hlakana'ana.
osoanganaiao ihlaisa ocani hlimotamosolo lʉhlʉ'ʉ.
amihla Vanaona:" hla hlamamaco a tamo'ona hlahlosa tomoaco mʉmʉa maiatohlohloisana karʉkʉhlʉ a kana'ana mahlokakoa parana takoamahlatʉrana."
amihla Vanaona: " apahlapa kana'ana mosa kipohlo kocoatʉhlʉngʉ poaili."
aropahliakoa, mʉtʉlʉsʉ macaca.
ahlama kiariari oka'a sohlatʉ, oka'a mʉmʉa 'ahlingo hla koatitipa 'ahlingo, kohlaisai koita acahlia siangosipi ahlama.
toahlʉia hlikitʉahlʉta pahlivingana
ahlamahlamo maro 'avangʉ makivaro sasaroana paitatʉahlʉ parana.
maninao a papatahlakʉ? amihla Unana, "papatahlakʉ ma ahlahlapa too'o."
maroi angʉlioa? amihla Unana, "maroa angʉlioa ma patʉkʉ 'ahlingona."
minisoaco aropapiatʉtʉrʉ, patasoro a 'avangʉ 'Aomosikonga marahli piacokahlangʉ matavohlio, toahlico a Sʉkalo tomalʉlʉvʉ. hlakana'ana hlimoaloalo siaocani aropasohlatʉ sipiatʉtʉrʉ Taivangʉ hla koka osomanʉ, ihlaisa hlipitʉtʉrʉa Nangʉcia, ta'iarana aonanaco takomacomaco takʉlʉpʉngʉ.
sitakoamia siiho 'Aocoo, ko hlimarapihli mavacangʉ siangosipisa hlakana'ana. omahlikoa cocomapohli kopatoamaco, asapoco angatʉ mairahlo vongokaisa, takacicihli a hlakana'ana omahlikoa takacicihli tamooco langʉlangʉ hla takoliacʉ tʉkʉ. maro a coco'o osomanʉ oakikikirimi mairahlo pihlingisa, hla sipoamaco a takacicihli.
ma sinvongo hla siakita'ahlingona, rianʉ toahlʉ pokʉhla Malala. apaoso'olo a kana'ana apaihlipihla hlahlosana. tomahliakʉnʉkʉnʉngʉ hlakana'ana Malala malivoto a apihlosohlosoisana maloliri, koaonana ia papapacisa.
makolai mʉcʉkʉhlʉ sitakoatahlamʉ takoamiapihlihlina, tomoa loaliohlo tikoro siotatongosona iniciki toahlʉ mailʉngʉsʉ salia miapihlihli. ocanika, maniki a tatiahla ahla taparana tako'i'iarʉna, rianʉ hlahlosa, tamoco mi'arahlasʉ a 'Usona, minisoaco a kana'ana apicalivi anaʉa pasamia takoatahlamʉna.
amihla Palina, "tam maami a mimiliki 'okohlocona, oomaoo i mimiliki 'okohloco?"
kopamahlʉngʉ a Hla'ona, tiaraisa ahlaina kotoahlʉ mosa mʉrʉcʉka.
kana'a 'aomona hlipakipohlo matomohlo sitakoamia cocomaco, kani'i sitakoamiana palavalʉ siangosipi cocomaco, marapihli poakaco a cocomacona 'aomo.
kiariari coco'ona maci mʉrʉcʉka iniciki mangosipi, ocanika paloasangalʉ 'aomona hlahlitoisa, aparocarocakʉ a cocosomokohlona kani'i.
roavici a Daho Ahliina cocotahlanaisa ahlaohloso ilangicana, nana ia tatapirasʉ hla apaihlipihla, koatalakiahlʉ coco'aomona aramasahli.
omahlikoa inaalʉmʉhlʉ Hla'ona 'ʉ'ʉraisa mii. amihla Hla'ona kokiaarino!
lilionga salia ariatʉkʉrana ʉlʉkʉna araʉraʉvʉ pivahlitoko mamaini kohlaisai kotʉahlʉ kana'ana maranani omiapʉ.
marapihli palavalʉ holicʉ ko maraiaiahlʉna, tomalʉlʉvʉ a kana'ana aocaocani korarao omahlikoa siiho makini palavalʉ a holicʉna, ahliki'ai maraiaiahlʉ a manganʉisa ahlaina noa hlahlosa.
akoisa miacikiri a ahlamana ia, takoacahlia kavoroana romahlaʉ, tʉtʉrico a kavoroana omala anaʉaisa tavaivala ovora ahlamata.
amihla ina'ana, "kiariari, kona atalakiahlʉ a sioamia, maniki ahlokakoa patakoa rianʉ omaroa sapahlʉ momasaihla sala'a, omahlikoa coco'o kiariari, ko atalakiahlʉ a aropakakita, alamoro ahlaina maci saloa cocomasaihlana ia, mataingalico langʉlangʉ aropakari cocopihlingi. kohlaisai maaro a sikilalialita ahlainana."
mo'alivatʉ a saliana rianʉ masangasangarʉ mʉmʉa, kopi pasamia mʉmʉa korarao sikilalialina.
marititi a ramocoisa 'Angaina makotaisa makovao, "ahlaloa ahlaina karʉkʉhlʉkia poaili! atʉatʉhlʉngʉako ihlao" patʉrʉmʉrʉmʉ a tʉkʉisa toahlʉ mongahlangahla aropakakita.
olavaisa, mʉcʉkʉhlʉ a 'Ataina mahlokoa miararoma valahlʉvahlʉ, hlima tikoro mʉmʉa tarʉtatʉatʉkʉhlʉ tapaʉ.
akoisa 1979 caihli romahlaʉ, tarikiacangihli a Solie noa 'Avohana, tomahlaʉ a coco'o apapaci maro tarikiacangihlina.
omalivalʉ a 'Ataina, "hlimaitʉahlicoako! maromokako tapaʉ valahlʉvahlʉ!"
apatalakiahlico salasapoarʉna pahlivinga, kiatarari sipacʉcʉpʉngʉ coco'o. aramainico a pasamia sioasasalana, matomohloco a pasamia sitaroacocovongo cocosalia.
aopatʉ coco'o. lalima coco'o. aʉnʉmʉ coco'o. papito coco'o. lalalo coco'o. opatʉ kiana tavahlihla. olima kiana tavahlihla. ʉnʉmʉ kiana tavahlihla. opito kiana tavahlihla. oalo kiana tavahlihla.
amihla pakiatoroa, "pahlosahlitamao."
marapihli maialalangʉ sikorarao matata, pahlongahlangahla pahlosahli mʉmʉa.
kani'i sitakoamia sitahliasolona, tamooco takoliacʉ, matapamahlʉmahlʉngʉ pacʉpʉcʉpʉngʉ ia, aonini iniciki ko apatahliasolo.
sarongahla a kana'ana rʉkʉcʉ, kopo siasiakʉ.
aocaocani toto'o pi sikisoahlahlama. maci takoliacʉ tʉkʉisa selep ia, komakikita kani'i toto'ona. toahlʉ toto'ona paravacangʉ tʉkʉisa, kohlaisai manaʉ malivilaoisana.
koacacahli, koco tapoani ikoaʉ toto'ona, tatarana rianico hliaripocoisa selep toto'o.
"kana'ana ia hliparapihla ihlao ama'ana maialalangʉ sitahliasasangara pahlivingi. selep, kokia oroahlʉ, toahlio marahliolavalava kapitanʉ." amihla ina'ana.
ihlahlamo mairahlo hlimoalo maro kani'i sasaroanana.
tiaraisa Pitʉ vahlitongana toahlʉ maramacomaco vahlitoko? tiaraisa coco'ona poamacoisana? akoisa kona kiapohlo hlopasʉ siroasalasapoarʉ moaloalo ia, ahlahlamani coco'o vahlitoko ia, ihlaisa kani'i vahlitoko sohlatʉna. vahlitoko sohlatʉna ia ihlaisa ocani cavirana sohlatʉ, ocaniika toahlʉ aromiaʉ po'a aanʉ, likihli, hla acahli mʉmʉa po'a salia. hla tiaratamao ka coco'o paotoamaco hlikʉrʉma vahlitoko sohlatʉna?
tiaraisa coco'o paotoamaco Pitʉ vahlitongana, moaloalo ia saaromia tenaona omiiapʉ, matarongahlʉ langica kana'ana ia ocanii osoa hlimiaili ocani hlimiongo maahlʉ hlimiaili, kohlaisai maraiahlʉ vahlitoko ti'arʉ ko atomohlo.
maracanico koka takacicihli romahlaʉ, matomohloco a hliparahliaisan ʉrosʉna.
mosa Sinciangʉna mahlokoa Ukʉlan, marapihli maiatohlohlo paranaisa cocoUkʉlanna. angahli kana'ana miongo Ukʉlan romahlaʉ, molavaʉ a tʉkʉisa aonana.
ocanii takoliacʉisa ka, Sincyang marapihli ta'iaraisa motoaiaili maci'i. takoacahlia cocoisa ma Taivangʉna takoliacʉ tʉkʉisa, maniki a tam poavahlia, ta'iaraisaka poavahliaʉ kana'ana marapihli motoaiaili maci'i.
"kokia asapo mahlava tasohlatʉa!" makovavao a ina'ana.
maromoko a ʉlʉkʉna tamociakʉ, paotohlangi a kana'ana tarʉtatʉatʉkʉhlʉ tamociakʉ.
mʉlʉvʉ a kana'ana 'apasʉna, mʉlʉmʉlʉmʉ taratʉahlʉ tokohlolo, votokohlo miapihlihli maaromana votokohlo taisa.
tʉvʉca ʉlʉkʉ hla tokocoisa aparaparapa sahlomo tʉnʉmʉ, tomamahlʉngʉ maihli.
amihla Mai, "ngahlako ia Mai, hlahlosaako, macoako arataisa ia mara'aomoako cocoari."
amihla Arooaina, "ngahlako ia Arooai, ahlainaako, macoako arataisa ia marapahloasasahliako cocoari."
"maniki hlahlosa ahla ahlaina, maci toahlʉ matiasasangalʉ cocotakoliacʉ hla maiiatohlohlo cocomavacangʉ ia toahlʉ mara'aomo."
mima a ʉlʉkʉna sahlomo tʉnʉmʉ, amihla kana'ana, "itiaraisa kani'i sahlomona makarimikimi? tam mavacangʉ, tomoako oakikirimi tokoco pataalʉlʉvʉ.
omahlikoa 'aomonan maisasavosavoanʉna mii:" ahlaina maiatohlohlo macarʉmʉ likihli ma sala'anaia isikanaoi? "
miocoa Caʉpʉna otatongosanalikihli romahlaʉ, mocapilikihli moahloso likihlikikocona, maialalangʉ mahlokako taisaparanamaiavosavoanʉna.
amihla maisasavosavoanʉna:" ihlakoia macoisa maisasavosavoanʉ."
angahlicoisana romahlaʉ, hlahlahlosa noa ahlahlaina toahlʉ takʉʉlʉsʉ tako'i'iarʉ, oka'acoa hlahlahlosana poakasʉkasʉ ahlahlaina.
karʉkʉhlʉ a Akoahlʉna maro hlipatoaiaili tako'i'iarʉ miongo matapoahlʉ tahliaria. miongo arasʉsʉma langica, kocoakiti a sʉsʉngʉ tavahlihla, iniciki a kana'ana macahlia poaili salia.
miongoa Apʉna varo'o ariatʉkʉrana, koasasangarʉa siangosipisa, ta'iaraisaka kolalongoisa malicʉcʉna, komita laʉlaʉvʉisa koparaiahlʉ, tarianʉ kopasaʉlʉsʉisana omiapʉ.
akoisa mosa 'Avina mahlokoa i'a'ana, kihlamohlamo pakiatoroa i'a'ana:" pakiatoroa i'a'ana, tomoako po'a 'asarʉ." pakisoahlai pakiatoroa i'a'ana:" taininia po'ao 'asarʉ?"
pakisoahlai 'avina:" maninaoa mi'a'a 'asarʉ?" omalivalʉa ina'ana:" maroa patʉkʉ ariatʉkʉrana mi'a'a 'asarʉ."
ta'iaraisaka Akoahlʉna apasamanganʉ tarorapʉ lʉmʉmʉ kio'o, vovolongaisa miararoma hlimiongo hlimiailico a hlimahlo tataisa palongana kio'o.
romahlaʉ, patʉtʉrʉ a kana'ana mosa mahlokoa vovolonga, tarorapʉ soli'i, marapihli a kana'ana miararomaisa lʉmʉmʉkʉ ocani palongo kio'o.
