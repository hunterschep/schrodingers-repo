talakoaisa 'Aviavisoa Avina.
voovolonga naani mahloarianʉ 'ahlamisi saparongahlaco 'a'ahlamisia.
'acaisamao ihlaoka hliomiapʉ.
tam 'arimahlʉnga langica arinaani.
matiakʉhla kiamanai hloohlongonan 'arisakai?
cocokiariari oka'amanaka hlatʉngʉ patiariarianʉ 'atalasi.
'ikarʉ takoco akitikiti.
tam mavacangʉa tapaʉ 'opiri tatapaa.
kokoamacoa pi'ina samʉsamʉ.
Taongai ia ngahla sasaroana vilanganʉna.
sipangʉhlʉvamaini hla'ahloana,ngahla sasaroana ia pi Tavoaaca.
a'ʉcʉmʉ a tikorona paraatavohlio.
paratahlʉkʉtʉkʉmana ooro aanʉisa hlamamana.
vʉkʉisa ahlaloaahlaina na tam malicʉcʉ hla mʉlʉngʉsʉ tam mavacangʉ.
akolicia tatapihlina ka hlamamaco.
marocon takaoa hlakana'ana alokaala paomamaini.
tomoakia alokacacaalai tokoco.
hlimarotʉahlʉa Amahlʉ kani'inani alʉmʉhlʉ saparoviivira tokoco siasaasangarʉ mʉmʉa.
makaria hlimilavaʉ amahlʉ moasalaita maataata moahloahlopo.
angahli maiv?v?r?nga miongo rovana kotaloava?l? mosala.
hliparahloa anʉna mataingalʉ macikoanʉ ko'aioatʉahlʉ takoliacʉ.
kokiakarʉkʉhlʉ pokakoa savoanʉ apacarʉmʉ.
mʉtʉlʉmʉa hlaamama pasakolaia ihlako malilaalaoco apaisavosavoanʉ.
apatangahlaʉ kiatararina.
acahlomoa tangorana sarʉʉ apatangora.
apoahlai aposiamʉna hlitovonga angatʉ.
aporoasʉ'ʉsʉ'ʉ takacicihli araparapa.
aracahlia coako aoninika avavo ooro.
taiaco aratahlooroa omomako ka miataisa osahlʉ.
hlipo'a tamo'o ahlainana varo'o ariacamaia.
arinaani matialo sohlatʉkario tamocoako masasangarʉ.
caihli kani'i kocoaosi kiariari takacicihlico arokaromoko.
aropaaliavalʉ a hlakana'ana komita.
asoo ia pi alapongo 'aira.
kocoatoo'ona atʉrʉtʉrʉ.
koako aohlono.
aoniini ka langican arinaani?
lapai hlahlosanaia ikakoana caacaacaalaisa.
mosa i'a'ana camai ina'ana po'a caipo.
tainini a cokahlangʉ likihlisa kana'ana?
naaniia cʉcʉmʉa mahlorianʉisanaka corocorovo racosahlomo.
coohlaomangʉ anciki taratʉahlʉ valahlʉvahlʉ?
hlilʉmʉmʉkʉ a tamo'o hlahlosana covo'o.
hlakolohlana ia pakaritʉkʉhlʉ ngahla pihlingi hla'aloana.
hlaamaamaisa kana'anaia hlakʉsaiiana.
maroka ahlama hlimaaro naani hlamamaco topi'i hlatopi'ana.
macahlia hlamokona omariasioso omaricacani.
hliangahlahlana hla'aloaka hlasʉnga.
rovana ahlamacicia tam tomahlaʉa hlatikaasʉ.
hlavoroka ia ma ahlanʉ cacapa.
aropiaoia ihlaisaka hliamaco apohlo akoisa totnoma aka ahlaama.
hlitiaraisa langicana maci talasoololonga?
hlakooroa mitaisana sahlomoia hlakoialihlaʉ.
riiripanaia matihla'ahlʉ coco'o iarʉsʉana 'aʉrʉ hlimana sahlomo.
mainalo kio'oka limo kirihli.
tam sa'aoa inalovoi'i marʉmʉ hla maami.
tapangʉnaia ingahlanahlamo.
tomoa kiangiratʉa patalaaiana taihlicoana iniciki'ai mataahla'ʉ.
kaavavarʉka maipaposiposi kio'o.
karaitatapoania 'angana?
mamasoa karangʉkangʉna 'amisana mangalaisana comi'i.
karʉhli maci mamasoia matomohloa ahlamʉ omaoisana.
maci macarʉmʉa ahlii pakoavonokani kaoliangʉ pararatonga.
koahlahlamʉ kiraapaipai.
kirapicia kalavongona kokosohlamo.
maroa 'arivongoa masala'a hlimiakʉkʉcʉ aromia ihlako sapahlʉ kirapikoloa.
maiatohlohlokia rainʉa naana tasʉmʉ kirataasʉmio.
ko'a'ʉrʉcʉ coco'o.
akokoa alamoromanaia koakahlangʉkia mana sa'ao.
macoka rokorapaia koasaliisii.
tomoa koatokorana tarapohlipohli paraparapa.
koaolioliviamia hlimilavaʉnaka ihlaisaka hliomala.
koaʉlʉsʉkia mamaini oomo.
maraakaaka likihli kocoacahlia kovikiviki.
mamainiakaionaomaromia 'oracʉ opana koliaailika vatoisa.
konaiaongoa koiongoisana ahlaloana.
kosapʉ ka sapako hlipihlipi ia patʉkʉrʉ.
omaoaoamo romahlaʉ tomimahla kari takoliacʉ kotatokoa kana'ana oomo.
kotʉhlʉnga cooi koaoliolivi.
coco'o 'aʉrʉna kotakoa kʉngʉcʉ.
marialimoa koosolongana tahloro kio'o.
macoka laalangʉia koli'i voovolonga kiapohlo rovana pititopoaia mariakʉngʉkʉngʉ.
polalaalohlamo paroviri.
kana'a lalimanaia cocota takacicihli.
tomahlaʉa lamoro tahlakʉisa tokocoko.
marakaka likihli ama'ana patikilio co'ai miapoalʉ poaili salia.
likocoa kana'anaka tamooco hlalikapʉ.
limangohloia aroamia hlomivoro alʉmʉhlʉ.
oavorako ihlao soliviaro limiko'ai.
ravaonaia kio'o masoisaia tam rito'a kiariari alʉisa lomapingi camai ooro.
ma'ʉrʉcʉ a koangʉlʉhla apata cacorono aralangica cara'ʉ.
osoanganai kopacacarʉmʉka kotalovaʉlʉ maahlosohlosohlosoo mima.
tapohlaihlia miararomaia parana hlahlosa maakarikari.
mahloalangica mamainia kana'anaka mahlomirihli.
paotoahlangia mamainia kani'ina mahloataisa.
maialangʉa hlimilavaʉ aroamia tarisia.
makaahlingihlingi a kana'ana, koakitʉlʉrʉ angatʉ.
tam manganʉa ahlaloana makahlangolo makacalivi makitʉrʉrʉ.
makalangʉkia makahlangolo aratomahlaʉa coco'o cocovanana.
makarimikimia hlipasicamaisa ina'ana.
makihlohloako tokocoko malika'akaao patalʉlʉvʉ.
makiatotokoako alomokako intavango.
maci maikatomahlanaia makoaʉmʉtʉkia.
talʉʉlʉvaniako mangʉhlʉvʉ sipangʉhlʉva.
kilalialiia aromisa ripasʉ vorona miavavʉtaʉ a hliparopa'icia mapacina.
milingikihlicoa coco'o kana'ana maraivo vanokanokaisa.
masaihla mana oamiata sala'a.
masaihla manaika kalovonga?
omacʉkakia toporo masarʉ mama'ali'aika sitoarʉrʉ.
maromana masiiahlʉ kiana siasohlatʉ acahli mi'a'a.
masipʉʉpʉhlʉ vanokanoka.
ariasʉmʉtʉ matavilaoa hlimipici matatisʉngʉ ahlingona.
patamasaihlao matavilao.
ʉnʉmʉ volahlʉ matomohloa taahliapʉta.
rianicoi mavacoko mʉmʉa?
mavaʉlicoako masakʉ.
mavacangʉ a mi'a'aisa sala'ana ka, tomahla'ʉ coco'o miacaacalivi.
mia'aʉtʉ'ʉtʉngan paahlivinga.
miakakarorocoa hlipatociciko sahlomo.
kokiatahlʉpʉngʉ miamaama kitomao ihlaona to'ongoco.
miamasaihla a paararanahlamo.
kolimiapihlihlika 'alapicana.
ma tatavahlihla miapipihlihli.
miataporahlingi a roamia kʉsʉngʉ pahlitara.
pasakolaita micohlo micikiri naanika pariavaratʉ matata.
milihlaʉ ka sala'a oka'a ka oamiaisa ka coco'o.
moacohloa kio'o naka manganico.
moalangʉ a Ataina piravongota.
moara 'ango'o koamaivʉvʉrʉngaita.
pipasamiako maataata moasalako motoasaasala.
mootatʉtʉtʉa mamaininaka masarʉmʉ.
hlimaroaroita naani
'aomokiariari maci mariacʉka hltaiia paanioongo.
vahlita acahli mara paariariana.
kokia pacaacaa coco'o.
pahlatohlohloa torokokana ma'ola.
ivavo talasa oroko hliparana pakisia'a pahlavoraohlo.
pakaritʉkʉhlʉka pahlohlimaci avalia.
paipapotoa ngoso'o.
hlimiakʉkʉcʉa 'arivongoa apaihlipihla mamaini paipikola ihlako.
tasao kani'ina tamoangarʉ pairahlaia hlavohlisa.
takoliacʉa motoasasala 'amisanaka pakaakirisika hlisarʉ.
pakahliamanitʉkʉa kio'ona mavacangʉ piaapi.
mosalako takoliiliongo tokoco pakalicilicia tasaisanan ihlako.
pakamotomotaka langica kopivarato macici.
takoliacʉa volaihli tamo'o pakapalihli tasao coco'o.
omohlaricoka pakoatoala'ola'o.
tomoaita koapalavalʉ tokocota.
sala'a kani'inaia koaoahlahlamʉ kohlaisai palivavilihlikia.
mavacangʉa pihlinganahlamo pariavavaratʉ.
aparingʉtʉhlʉa 'apilavahlina.
hlamona ina'ana pilopongo cooa hlimilavaona pasapo.
kotoahloa mamaini pasaolaola'o apohlo.
tomoa papa'ana pasiaʉlʉsʉisa sosoko mataingalʉ sa'ao.
macoka 'aomango hlalongo soosokoia patasamahlomahlonga.
coo patisangalʉa 'atimolana.
mapatʉkʉtanaka tamatito tapiailitapiaili.
kokia paocacapacapangʉ maongali ʉpʉcʉ saviki 'aʉrʉ apatarʉta.
paohliia tokocona ihlako vahlitoko.
maariasʉako tapaiia'a paohlimilavaʉ.
macikia paosasaliriia maroa mavacangʉ maroa takoliacʉ.
paotoahlangiakoisanaka piivaringaro.
piahlalopoa ahlaloana ocani tam taisa votokohlo.
macoka pialovocoia 'ihlico sahlomo.
piamasaihlaaco hlakarisamairahlo.
patasoro sohlatʉ piapia ihlako.
piapiako sahlango mahlokoa hloohlongo malako.
piatilihli pilangica maini.
piavivilaoa papa'ana koaoisana tasao.
macoka piiloia ahlamʉ mapohlarʉ alʉmʉsaisaia matavohlio.
ariaria kana'ana mosotootoro toahlo mana pilangica manganoisa.
pingisapahloisa hlimilavaona sakirahlivo'oa laolaovoisa.
hlatʉngʉ pipahlo maci mata'ʉia kopipahlo avavacoia pipahloco.
piramaini ihlahlamo ta'iara kona ocani aari takʉlʉpʉngaico.
pirasapooa kana'ana ihlako hlatongo.
paotoahlangiakoisanaka pivaringarʉ.
matavohlioa tapaʉisa tam poamahlʉngʉ.
poasiri hata'a.
'ahlingoa kana'ana poatahlitahliahliʉamoisana.
poatoatososohlatʉna hlimatikorona malangihlo.
poavacanga ahlaina kana'ana.
ocania ihlakoa poavahliaisa pakiatoroaka mamaini tam tararianʉ.
tahlooroami koami akitiika kana'a koami pocaacikihliika saasaroana.
ahlamʉ ilangicanaka pokapokao matavohlioka tapaʉisa.
maroacʉcʉngʉhla 'ʉlʉvʉna makini siaravahlaʉvaʉ cocotahlana.
sapongʉtʉhlaa raco'ona.
tamooco aroamiaʉa pono'o coco'o.
poracʉ hlahlosaia maraamamamaini.
mitongosioia poataliria raahlina.
potopalihlia ahlaloana torokoka coco'o.
sapookoacoi sahlomoa hlipicomapacianai?
poopalihli ahlaloa ahlainana tikoro maini kotapoani.
tihla'ahlʉ acancancihli coco'o pipʉhlʉkʉ mʉmʉa.
raangʉia voici mamamaso aosii tavangahlana maromokoa hlatarʉaʉ omoisana.
racolakatʉnaia sitoakalasʉkasʉ sitoatalako.
omaro ramocoa 'angaina pikapo vato'o masala'a.
sasaroanaisanana mahloarianʉisana kohlaisai rarangʉa.
ongoisa votohloia molalʉngʉsʉ hla mahlaratarataʉ.
mainia siakiliana roangʉtʉhlʉisa kalavongo.
moasako voovolonga romaringaiako.
ahlaosahla mairahlokia romatovoko sahlomo.
romaʉkʉtʉako ʉkʉtʉ macarʉmʉa sapahliko.
roangahlakia mʉcʉkʉhlʉ.
ahlakapatʉaka kolikolikoli'i maci rovicoaka.
osoa ngahlana pahlo saacococo'ona avaliarahlʉnga hla saahlihlihliki.
malivotoako mosasoaisana saahlihliihliki.
saalikoca mʉʉmʉa torokoka.
hlitako'i'iarʉa coco'oa kana'ana kopasino saarahlʉrahlʉnga.
ngahlaisa pitaʉhlʉkai masaasaroanana?
vanokanoka mamainina saatiiti'i.
coco'o ikatomahlana rianʉ salialalangica.
sasangoicia sasaroana naani sapikakakoaco kani'i.
mataingalʉ taisa sapahlʉisa panina.
ocani omana saparokoco a mimiliki saparongahlaco mimili'a.
saparokoco a tahlʉna hlipatoaiailiana tanalai.
omaroa sapoarʉa coco'ona parivotokohlo.
macoa naaniia saringoso sahlomo kotoahlo pasaolaola'ʉ.
sarohlapʉnaia omalamo rahlʉngʉisa paovotohlo.
hlimahlavaoi saonga?
savosanaia taloavavaʉlanaisaka hlamama kiariari kʉcʉrʉ.
hlamama kiariari mariatomohlo maripoco sihlapo kio'ona tokimakima'a.
kiatataliako silipi ahlamʉ.
sinamini'ai maci omohlisana.
apialalangʉako maiini vahlitoko sitalʉlʉvʉisana.
pimacarʉmʉ kokia sokaolʉsʉisana miatovakia.
soololonganaia ocani ahlaosahlaia maaro.
sʉʉsʉma tahloavʉnaka koikoaisana kima'a.
sasaroana naaniia sasahlomoa mahloarianʉ sʉʉrʉ sʉʉsʉrʉaco.
mao maci maroa mavacangʉ ta'iarana kokiahlahlamo.
tampiaanʉa kana'ana taa'iaraisaka tama'iarʉ.
taamooci aosii talovocona hlamaiini koacahlia moromita mamahlahlʉa mamaci.
sapaiatohlohla tamalʉngalʉa taatavahlihlana maivacavacangʉ.
tacacoronaicoa langicanaka arasasarimico.
macoka tahlaana takoatʉkʉra sangalʉ koataroaisana.
moromitacoi tahliaria.
tahlisoa vanokanokakonaka mivirisico.
takoamakolai tako'i'iarʉ koavacangʉa hlipatimia.
kokia paronani takoasirangʉkia tako'i'iarʉ.
takoatahlamʉako ta'iaraisa ama'ana.
hlimacanicoako talangahlo mapaci.
tam maromokoa ko isana.
maroa miararoma somokohlo pingahlan tamolasai hliparana hla'aloa.
oroahloa angatʉa tapalioka papapacin coco'o.
akitiia mamainina tapiacapacapangʉ.
tapilavaicoisana ahlaloako.
atʉhlʉngʉa hlimilavaʉna asohlataisa saikoa paranaomiapʉ mitahlahlʉ tapipohlo.
taraimo kio'o acahli oomoa valihlacʉisa masiamʉ sa'ao acahli tomamahlʉngʉ savoanʉ.
mavacangʉa kolivoovolonga maci tarakolalongoa.
tarapasʉngʉ saasaroana.
tararahlovoia hlasali hlaovohlana.
tarocovongoako tokoconan taipakʉ.
kokia taroasooroka kocita'aipamia.
tasaotaihlavoanaia hliangahlahlanaisa tasao aopaopangatana.
tatiahlaisa ariatʉkʉrana tam mapohlo.
tavalitaatapa malihlʉlʉlʉhlʉa rahlʉngʉisa savoanʉ taisa 'ahla'amisana ocani tingatinga otolohlimiaili.
milia calingaisana tiicalinga osoanganaiao mavʉtʉngʉ.
mahlavaʉ tiirariariarʉ.
limoisa tiitikaia mʉlʉngʉsʉ.
mililingikihli tiivalʉvalʉ.
tʉpʉrʉta tikaʉisa kana'ana.
pitikorocoa kana'ana.
matalakiahlico kani'ika marocoka siasohlatʉ tinnao.
kani'i kalasʉkasʉna acahli mʉmʉa maromia raco'o tomamahlʉngʉ.
inatorokoka toatatapinga 'asarʉisa.
hlamamakiariari ocaniika caʉpʉkakaoka macahlia tohlahlito.
marakakacoa tokoso mokakakoa tahla.
toma'ara'arao kotamahlʉmahlʉngʉ.
ocaniika sohlatʉ tomaailitomaailisana tomaarasaʉ cikia.
tomakahlangʉa pakiatoroa kariisa hlimilavaʉna.
tomalʉpʉngicoako somohlatʉ.
tomahlʉpʉngʉa hlitamahlʉngʉisa hlimilavaʉna.
tomatomohlo somohlatʉ tomavaʉlʉkaramoco.
topi'icoa volaihlisa hlamamana.
hlitoporo taʉhlana kana'ana
cavirana vahliri aropotoatopoia ihlaisa tomatʉlʉlahlʉ.
tamamainia colahlʉna tʉmʉvʉtʉvʉʉ.
kokia oamia nana apaihlipihla.
maroa hlikitaisa tasaonaka mao oangararʉ.
oasakasakavʉ mosala.
ohlamarʉ mana tamalʉngalʉna hliasasapaisa.
mosa omiiapʉ a kokia pasaʉrʉkʉcʉ.
omaloaloako omacʉka omavaavara kana'ana omacʉka.
rʉmʉrʉka hlipatoaiiailiaisa omavaʉlʉcikia omasasapa.
maroa osia cavirana ta'ʉhlao.
sarʉna tomarapohloa otolo solikio'o.
milakopoka mamaini morocara'ʉka sapahlʉisa aromia ihlako hlarangirangi ovakoco.
hlimo'alivatʉ mana mosalasala mavaʉlicoka sapahlʉ.
valako koli'i toahlʉ tomamangʉ sarapongo tikoro tokapʉ.
tovaringaracoa tamalʉngalʉna tam mʉlʉngʉsʉ.
koli sihliianʉka vasʉvasʉ aosii tʉtʉrʉ hlahlalina romariringi maci omaani.
naaniia sala'a vavarʉmahlipi maiiniakiramia romakoa mokakakoan tavolongana.
ara vʉhlʉcoa ahlaina kana'anaka paliali.
kʉlʉpʉngʉ omo ooro, miamakia ocani takopihli 'aao.
kokia aʉmʉcʉ ngiao.
hlipo'a ahlaloa ahlaina ocani matavohlio 'arivovoa.
'intavangʉ hlipatoaiiailia maci kopiisahlomoia koangosipi.
koako aricapi vahlitoko ahlaina.
taininia masaihla aatʉ rʉhlʉcʉnan kalʉvʉnga?
tama'iarʉa ahlo'ona tako'i'iarʉ.
maromokoako takoliliongo.
ara ama'a 'okoikoa kani'ina.
kana'ana apoavaavahli ihlahlamon varo'o tokapʉisa.
hlangʉsa mapohli lomalʉlʉmʉkʉisana kiariari taoka'aco kani'i.
maroa sasia mamainiko ahlaina.
ovora hla'ohlana hlimilavaʉ ocani lovoco hlavatʉ.
macoa coco'o maaʉngʉnaia salapo.
miongocoa ahlamacicia omanicoa hlahlali maron kio'o.
sihlangʉa alʉngʉisa hlimilavaʉna.
ihlataia moricococo.
movavilihli kani'i kocotaroaihla tomatamahlʉngʉ iangohloana.
kapitano hlamo ocani sakorahlaia hla'aloa.
mosala kiira ki?l?s? la?la?viko mahlokoa i'a'ana sohlat?.
naaniia olalilisoa alʉmʉhlʉ.
takocoakitia lovi voovolonga.
maroa mapitʉhlʉ kiana viaromakaio.
pakahloalaangʉa taarʉna oka'a parana cocovanana.
makani'i lovoco ʉvʉraʉna maihlivoro vato'o mamaini.
maahla cooi?
vavahlira maro malangihlo maro matavohlio maro mahlisarʉ.
kiamairangʉ kio'oa caʉpʉna.
aocaocani volahlʉ korarao tarisia macahlia masi hla'ahla'aloa.
tomoa inakona roavici ihlako pakita maisasavosavoan?.
takoliacʉa tikikoka maroahlʉako tokocoko.
mavʉraʉ ia sipiamiaisa maso'ona.
miama kiia sahlomo.
hlimilavaʉ hlahlosa tam mangalai mimiliki.
naana ia sasaroanahlamo.
paria hlahlavatʉ mʉmʉa.
pasamanganʉ omiapʉ.
ahlaloana palialʉalʉpʉ ihlakon tokocoisana apocʉkʉhlʉ.
maraiiahlʉi kana'ana kotovarʉ'ʉ paraiiahlʉ.
vʉkʉisa ahlaina kiariarika mʉlʉngʉsʉ patakoapo'oisa vongoisa.
mamomoa patoko hloohlongona comacapa papa'a.
moliohlocoa caihli maratara'ʉhlacita caihli varo'o pasangahlangahlata'iara.
kopataingalʉa sipacʉcʉpʉngʉisa ihlako.
patialiohlokoa sarapongonaka takoliacʉ komakita.
pasamangan? omiiap? toahl? papohla siiaracahliiakiia.
omara cania kana'ana tasao pʉ'ʉlʉ.
so'ʉtʉnga hlahlitona potoapohlo.
sapotoporoporoa cocotakoliacʉa saliaisa.
oka'acoa orai likihli poa'oraiko mana.
cocosaliahlamo rianʉ hlimiongo malʉhlʉa langicahlamo.
mopohla ihlako a pakiatoroa lomili savoan? comavo.
kani'iia tomoa pisohlatʉ sasaroanaia iniciki isikanakia.
tapitokotoko 'ahlivia coco'o kani'inaka mahlavaʉ.
acacacihli coco'o ocani tapihlana tokapo.
ihlahlamo ia ocani taarʉana 'aira.
tahlooro aisa sala'a takoliaco oamia.
malisʉhlʉa salia piapiaisa taavohlingana mivararʉ.
sahlimiatongoso tahlokomaina siarokacingahla.
takaoia ngahla kari tʉkʉhlʉ tahlana.
malangica kirihlina takoasʉsʉlʉ.
takoa opatʉ ari.
ara takoliacʉa langica.
ocanika hliarohlipia raco'o hla siakilia toahl? tak?l?p?ng?, tam talakiahl?!
talavaavalʉkia maro'ai ringai coco'o manaani.
papanara hliparotomohla tavʉhlʉvʉhlʉ.
patasoro ta'iaraia toako mʉmʉa.
kokiaiiacalivi tokamia to'ona.
tomatimabla papo'o kisoahlahlama.
ivavosalia motatotosoa tosoa sahlomo.
tʉhlʉ'a kio'o.
takoliacʉa tikiko.
tʉkʉhlʉ tahlana coco'oa kana'ana.
caalʉ naani maci parikimia masaihlaia aosii vavarʉ hlitakʉ.
ngahlaisa kana'anaia vanao.
macahliako mʉmʉa makaritarʉana, omahlikoa ma lanii hla aiihlana lʉhlʉ 'ʉna aropapiatʉtʉrʉ hlicaliva pakipohlo kihlamohlamo macoisaisa. kani'i aihlanalʉhlʉ'ʉ konapasiavacangʉ moaloaloia, oavora cocotahlana iamena mavacangʉ sipirasavongo.
kana'i taivangʉ cocomaco laihla ʉnʉmʉ tahlana
marapihli maricoka anaoa kari
marapihli aparasiarokatotoroana mosotoro
tomoa totoro maro hliarikaritahlanaisa mangano
makahloa lavaʉ
macokataliciaia rahloaco micikiri miararoma, kocopaitatʉahlʉka movavilihlisa
kani'i maroaro ocanisakʉrahlana kalʉvʉngana
mairahlohliososoa mapararana tahlana hla'aloaia, makani'i takaokingi ocanisakʉrahlanana, rʉhlʉcʉmiararoma kalʉvʉngamiararoma na'ʉvʉanamiararomana
tapohlaihlia koparaiiahlʉ salia kaopaopangʉna, mikasʉkasʉ taarʉhlimicikiri sasaroana, taia'ai otolotacʉpʉnga, tomoa palangicaisanaka, ramangʉ mamaini hla hliopanga koapoaroma ahlahlaina
aroamimia kani'i tapohlaihliaia osoamana, caihlicaihliamo otolovolahlʉ ocaniaari, korarao maroisana mitongoso
tomoalangica papanara, hla matahlaaoka ihlasakiariarika, moahlihlisomana tarikiacangihli mana, tomoa mavacangʉa
macoamaromoko mosasasala kotipatipana, moasala motatahlamʉ mohlongohlongohlongona parahlatʉra, tihla'ahlʉisa, otolovolahlʉ maroasikorarao hla'aloana
matailipitaamo sipakinita mavacangʉ mavahlaʉvaʉ, mʉmʉakani'i mokakakoa taongala poorai osoamaisana taiisa hlimahloraʉraʉ hlovo'onai
koarʉ sipangʉhlʉvatahlana lomalʉmʉkʉ sana'ʉ hla vahlitoro hlahlosaoahlitakʉ
matolohloa caihlisa hla macihlimatingosingosipico, vavohloia iniciki toahlʉ morioso manʉ
hla matalakiahlʉ tamahlʉngaʉ, toahlʉ pakacaniaoʉ ahlahlosoaʉ omala, aosika ni'i hlahlito raco'ona, kamicico omala tahlivoro, hla kio'o ikoasohlotʉia acahlicoparatopo.
tavacihli matavahlio miararoma hla'aloa, sipangʉhlʉva aocaocani tahlana
paraʉngʉcʉ tihla'ahlʉisa matalalakʉ, hliomiaisa maratahlongohlongo
aovotokohlo palisiamʉmʉa.
hla mamisanaia macoisaatʉtʉrʉ
maroorʉrʉmanʉ salia paoisana hla apasina oka'asikilalialia alopaloasangalʉna.
pasamanganʉ tʉmʉrʉtʉrʉ sitasʉkʉraisa 'ihlico takoliacʉ
akoisamʉcʉkʉhlʉa pakikiao aliatʉtʉnʉlana marocomʉmʉa
inio paninao kani'i.
maromoko i omiiapʉ sohlatʉ?
ma ninao a ariiatʉkʉranao?
maro opiaini 'ahlingo salia mo?
maromoko mo i mʉmʉa pahlosahli?
pahloasasahlio i?
inio ahlokakoa matata?moasalako matata vovolonga.
kani'i ia ahlamʉ.
co malosapʉ!
tam tomahlaʉa tokocoisa hlakana'ana
tam masalangʉsangʉa tokocoisa hlakana'ana?
matavohlio a tikoro isa mamaini a kani'ina.
tam malisʉhlʉ a ta'ʉhlaisana.
kani'i ia ahlii.
maro papiaini cocosalia mo? maro aʉnʉmʉ cocosaliahla mo.
hlita'iaracoo? tammacarʉmʉ a vongo'oko.
tainini kani'i pakiiatoroa? kaoi'iia opatʉ pakiiatoroa.
malosapʉmana i hlimilavaio ahlaina? aa'ʉ malosapʉmana kana'ana.
maro i cacihli hlimilavaio? ko maro sasoa hlimilavai ko.
ngasa coco'o hlahlosa kana'ana? kana'ana ia pakiiatoroa ko.
ngasa kana'ana? kana'ana ia kio'o.
hlita'iaracoo? tam macarʉmʉ a vongo 'o ko.
maro papiaini cocosalia mo maro lalima cocosalia hlamo.
kana'a ia sohlatʉ.
kana'a ia vahlitoko.
kana'a ia saonga.
ma ninao a ngiao o?
ma ninao a hlimilavaʉ isa kana'ana?
ma ninao a 'okoi ko?
ma ninao a viaroo?
maro siasamoso isa hlakana'ana.
maro i mairangi o?
kana'a ia caalʉ.
kana'a ia valahlʉvahlʉ
moromita co i tahliariia?
omaiiaipio i mamaini?aa'ʉ, omaiiapʉa ko mamaini.
malicʉcʉ i ngiaoo?aa'ʉ,malicʉcʉa ngiao ko.
tam tama'iarʉ i coco'oa kana'ana?ko, tam hlasavaʉa kana'ana.
maro i tasaoo?aa'ʉ, maroa tasao ko cacihli.
omaosaosahlʉ i?aa'ʉ, omaosaosahlʉ.
ngasa ngahlaisa tamo o?
rahloaco koaropakaakita.
mipolaticoako tako'i'iarʉ hlatomo ako taloavaʉlʉ.
oka'a sitahlamia mia tomalʉlʉvicoako'ai maci mongahlangahla mavacanga'ai ihlamo pasaolaola'ʉ.
tam mavacangʉa hlipimiao kari hla'aloana.
'ʉ'ʉraisa macimaron saliaia tam masokasʉ.
taiarasaka aariaariko pitaʉhlʉkai mitahlahlʉ.
ahli'ai pasakolai maitʉahlʉ.
ngasa ta'i'iaraisa ahlahlaloa hlimihlimilavaʉao?
mavacangʉi oatataroana kani'inani?
timahlaʉia mavacangʉ maci aonana tacacacania otolongahlanana!
kohlaisairomahlaʉ hlaa aoniniomʉcʉkʉhlʉ.
masaahlia pararanako hlimosasalakomʉcʉkʉhlʉ.
kokia tahlʉpʉngʉ tararianʉ palisia mataingalʉ maci pakita maisasavosavoanʉ asʉkʉcaʉ.
pasakakoakocoa ocanipihlingina maivʉtʉraʉ pasaʉlʉsʉ comavocavo hla tarisia pahloasahli.
ihlaisacacihli pitʉkʉpasamanganʉ hla tama'iarʉ coco'o.
tampitʉkʉ pasamanganʉ coco'oa kana'ana.
hlaa acahli amikia.
hlalangʉ tʉkʉrʉ lʉvʉngaihlako rʉrʉmanʉ patohlangatokapʉ takacicihlio'ai omala.
akoainita'ai marahlivoa ramocoko toahlʉi tomalʉlʉvʉ ihlako marisʉmʉtʉ tovakʉ masasaroanana?
ocani atalakiahla karina acahliko kani'i.
tamsiarina hla api'arahlasʉako ihlamo patalʉlʉvʉ pakikirimi takoaliliongana.
hla mahlokakoako 'aomo komita orohla.
ngahlaisaka ta'i'iarao?
maromacii tomoa mahlatʉratihla'ahlʉ koaonanaia pahloasitoakia kokiapahloasʉkʉra.
maro i pakaritʉkʉhlʉ koraraoa sikilalialia hla'aloa?
maan sipaialalangʉana tomoatahlanakia pakiatoro hliarihlahlapʉtʉ kavoroa kopasasapo hla sitakoavacanga.
mataingalʉ kotomahlaʉa cocoisaia siatahlanaisa?
tahlana taiialʉ tahlana taloko tahlana saitʉkʉ.
kokia arino
hlahlosa i ka Na'apʉna?
ini paninao a siiasohlatio?
ahlahlapa to'o maaro i sohlatʉ?
osoa tʉpʉhlana ia malicʉcʉ.
ma hlohlongo a inako hlomahlahlavo tikoro.
vavarara maaro opatʉ tavahlihla.
tomoa kiia alokacacalai tokoco.
kokiia aparanasʉ vahlitoko.
talovaʉlico, kipohloako parana omiiapʉ.
matapoahlico a tahliiariia.
sʉsʉmaco a langica.
maci mikacico ia, toahliko i mosala pasaolaola'ʉ?
arinani ia kisoako ahlaloa tomamahlʉngʉ ocani hlicohloko.
ihlahlamo ia ocani tarʉana 'aira.
tam tama'iarʉ tako'i'iarʉ.
taia'ai a maopatʉhlʉ otoataposana.
maaro i caalʉ ma miararomamo?
aa'ʉ, maaro tam matomohlo a caalʉ miararomahlamo.
pakisoahlai, maninao ka 'Alisangʉ?
moahlalohlaloso kiia ia miaongoco.
mairahlo ka 'avangʉisa milicon votokohlo hla 'arisakai.
papo'o ahlaina poailicoako.
akoainita'ai! oka'a ooro manani, ocani sova.
oka'a, tam koamainiako maso'o.
aa' ʉ, pakacani marapici hla papohlamaini maihli mataingalʉ sa'ao.
poavahliaisa pakiatoroa ihlako ia mamaini tam tararianʉ.
aa' ʉ, kani'ina ia marapihli ihlata ariatʉkʉranana apialalangʉ.
ocani a mʉlʉngʉsʉ, ocani a manitʉkʉ.
kiariari kana'ana ia ocani tamcomai.
maaro ocani aari tasahlʉpʉ a tapohlacʉngʉnan 'arʉmʉna.
tʉkʉhlʉ, ihlahlamo ia hla'aloa.
aosi sasaroana aonini akoisa hlamona ahla coco'o inihliangahli mʉcʉkʉhlʉ.
kani'i sohlatʉna toahliko i omohlisanan ihlao?
'ʉ'ʉraisa, maci tomatoahlʉisana omohli ia alo'ai ovora ihlako.
sohlata ihlako a hlita'iara aariaari hliparahliiana.
tomoako maivavacavacangʉisana omaihli.
kani'ina ia hlipatʉahlʉisa ka ahlamahlamo sipaani.
tahliolo ia aroamia mikoa hlita'iaraanʉ ramangʉ talovoco moalikapʉ oomo.
kani'ina ia mairahlo sipairaroroma hlamo hla'aloa.
cocomaco osomanʉ maroco miararoma lika'akaio.
omacʉka kiia! malitʉnʉlʉ!
ko ako a timahla, toahlʉ i pi taisa?
ngahlaisa ngahla o?
kana'ana ia Moakai.
ngasa ngahlaisa kana'ana?
ngahlaisa kana'ana ia Moakai.
a'ʉ, ngahlaisa kana'ana ia Paa'ʉ.
tainini a caihli isa amao mamisa?
cocomaco i osomani o?
ini paninao a miararoma mo?
aonini a langica vahlita na?
hlitalasololonga kicovanana, mairahlo omaosahlʉ cocovanana.
mavacangi o mana i?
a'ʉ, tomoa ko mana po'a siasamoso.
sianata, hliomocoako salia.
alo pasakolai paracici.
asapo co a ko mahlava cʉrʉ.
hlimahlava ko cʉrʉ arinani, kʉlʉsa ita mao omoo komamahlipapo.
tam 'aʉrʉ a sasaroana na, co samoso.
cocovanana, kona ko pailalʉpʉngʉ naani na.
tamo'ohlahlosa, moacʉkʉhlʉ amo komita ihlao.
co o pokoasahlomo.
opapalo ako mana, ratonga co a vanavanarʉ ako.
hlimosasala ko mʉcʉkʉhlʉ.
molilikihli a kana'ana mosa po'a hlatʉngʉ.
pakisoahlai inio hliangahli?
macahlia o i masi kari osomanʉ?
oka'a, koamo i'a'a saviki.
co talʉlʉvaniako po'a 'asarʉ.
opiaini tingatinga 'asarʉ po'a o?
ocani hlicavo osoa hlimiongo.
kotoahlʉ, kona o apoaili hliohlio vahlitoko nai.
kani'i siasohlatʉ na hlipaohliisa i Caʉpʉ na ihlao?
a'ʉ, hliohliko isana arinani.
kani'i siasohlatʉ na hliohli i Caʉpʉ na?
oka'a coa maihli, coo omohli Vanao na maini maihli.
matomohlo i ma naani votokohlo?
arinani tomototoro a pakiatoroa aonini masi kari Hla'aloa masokio'ona.
roapohlo asohlatio.
ngasa piisikana siasamoso kani'ina?
ko, isikanaisa Apʉ.
taiacita talovaʉlʉ, aropakakitamana mʉmʉa.
a'ʉ, ihlaisa ia Piacʉ.
ngahlaisa Pasora?
ngahlaisa hlimilavaiko ahlaina ia Hlatingai.
ihlaisa ia pakiatoroa.
a'ʉ, ahlaloako hlahlosa kana'ana.
arimahlʉnga langica kana'a ari, koaosahlʉ.
maromokoo i ahlavʉngʉlaia?
paohlioako ihlao.
porivonoko co o i?
hliporivonoko co ako.
maro, pasakolai poaroma.
tam maami a masokio'o kani'i.
maro kaio tilongocohlaina miapipihlihli.
maro kaio tapo'aina miapipihlihli.
ma naani komita, kokia oasaihla sasaroana!
motatongosa o i likihli hlovo'o mosa Takao?
acahli i pia'ahlingo?
pakisoahlai akoisa alamoro ngasa ta'iarao?
ko, maroaro mamaini ko ikatomahlana.
omopangʉ ko mana cacihli tasao hla ocani ahlamʉ, ihlaisa ia ocani pihlingi ko mʉmʉa.
pakisoahlai ako ihlao aosikan palisiaisa mʉrʉcʉkana.
ma naani a ʉvʉraʉ, maromana i misaini?
tomoa ko po'a tapongo manitʉkʉ tikoro.
hla cohlaomangi o apoaili?
osoanganai aonani, takʉsapo co a ko! osoangana ko kopatiakʉhla.
mʉlʉngʉsʉ angatʉ co a sʉsʉngʉ hlipatoaiiailia, mosa o risakʉ omala kakamalʉ, mosa mo hlipatoaiiailia.
tam mavacangʉ! parivacangʉ arinani.
aa'ʉ! moasaita patʉkʉ sakʉrahlʉ.
mangocohlamao ihlao talovaʉlʉ.
mamaini Hla'aloako.
ini ahlokoa Hlatingai?
aropapiatʉtʉrʉita maro ariatʉkʉrana toahlʉ i? omalaita 'ahlingo.
maaro samʉsamʉmiko hla takʉcʉngʉ, rianʉ hlilimikiko takacicihli!
matarongahlʉ osoa hlimiaili, kani'ina hlitakacicihliko tomamahlʉngʉ, tʉtʉrʉ aroarahloaʉ.
pakisoahlai tainini liohlo tikorona?
ngasahlitomotoro ihlao?
langʉlangʉ i mosoatoro karihla'aloa?
po'a ko osoa talangahlʉ, tomoamana po'a ocani cavo ʉvʉraʉ.
po'a ko mapaci, maro amo i i'a'a?
maro i tapaʉ osomanʉ?
maromaro maci mahlipapo, pahlaʉlʉsʉ ako noa tamoahlaina avavo koamamahlipapo.
akoko maimi mana, maroaro amo rʉhlʉcʉ, molavaʉ omaiiapʉ, ahlaosohlo co a Takao, rianʉ ma ikatomahlana mangosipi.
maromoko ko paotoahlangi laʉlaʉvʉ varo'o, acahli a mo pahlolʉsʉ pahlosahli hla makahlangolo.
moloahlʉ ko vohli'i, kohlaisai koako komita ngahlana vohli'i.
poailicoamo Taipakʉ kani'i, paitatʉahlicoi likihliisa omaro 'orai tamalʉngalʉna.
pata'arivongoa hlimilavaʉ hlahlosa poaili amihla, omarilʉmʉlʉmʉ kotoahlico taloavaʉlʉ, mongahlʉ taloavaʉlana ari iniciki poaili.
patʉkʉ cocoi'a'ana amihla, moara po'a votokohlo ko, taisa hla kolangʉlangʉ votokohlo ko.
akoko mainimana, mosa ama'a noa tamalʉngalʉ vovolonga rovana, mahlava hlitakʉ hla hlahlito.
mongahlʉ, mopapoahlʉ, motatolohlo, rianʉ mʉmʉa omaohlisana.
kohlaisai tahlakʉ 'okoi mamosala'a kooasirangʉ koaropiacalivi.
maci maro ocaniaari miasaoamo maron sasaroana
maci mʉrʉcʉkaia tam matomohlo oapana koli'i.
a po na sʉ na ta pi si ko oca ni hla to mo a ko po ri a tʉ pʉ hlʉ po ri a ta pi si hla ko a ko a pao toa hla ngi na vo ngo ri pa sʉ i sa
patorʉmʉrʉmʉ:"marocoacamai corovanalitoka!"
mahlahlisarʉka posiamʉcoco'o tʉraka omomaisarʉmʉrʉ
kiariariia caihlicaihli ocani volahlʉ ocani miongo laihlaolima aari pasamikoraraoia taia'ai opito miongomahlʉ aari
koraraomiatongosona angahli hlamasia na'ʉvʉana tahlana kalʉvʉnga rʉhlʉcʉ tahlana kalʉvʉnga misaʉaropaohli korarao
pilʉpʉngʉ pasakolai co kisoaposipiapohlo tosasoa patʉkʉapohlo, amihlatavoa ngasaihlata moaloalopatapaʉ?
maimaco katakaokao hlapakiatorokotʉtʉrʉ hlitapaiona kokiatakoliacʉtʉkʉ romiaco tomapaʉ tama 'iarʉmʉmʉka takaokao tomapaʉ
omarocarocakʉka tavoa omala hlimʉsʉtʉngaʉ 'ahlimoco micʉngʉcʉngʉhlʉ matapopono mipihlihlicoka takaokao
angahlico kani'ika sasoa morisangihli miongo kani'i.
macahliako hla tomoa pasamanganʉ mosa mosotoro
mariakoanʉhlahlosa mahlatavatavahlihla moasasasala sala'ana
maci mimaka hlahlosa mapacisavoanʉ
kitʉravahlita maritara'ʉhlaisana ihlasaiao movavilihli mahlʉkʉna ihlaisacacihli alamoro ahlainapaioanʉna.
ahlamahlamoia mosamokakakoa oroamitana tahliaria miongo ocani hlitocalʉa sasaroana hlasʉngaakoisa
maro ocani aari miacikirika ahlama Hla'aloa sasaroana hlasʉnga
tomoa takiiarʉna pakikiacomo takacicihli
angahlico kani'ia hla'aloana mara 'ihlico langica cooisana.
ocani lamoro votokohlʉ mahlaco kacivokaisa maronkani'i
tiaraisa mata kihlamohlamo tahlataia tamoco langʉlangʉ.
hlipimia, akotakona araohloso sasaroananania
aihlivoroisa cacarʉ maci malavalico, aratavohlioia mahlavaico, mavacangicoa sikilalialina.
maro mana pakaritʉkʉhlʉ kilalialiatana omai takoamia noa kilalialiana takoa mahlʉngʉ cikia atʉhlʉngʉ hliangahlahlana matilavaʉ siliatʉnʉlʉ na
siaosoaia aromokako kisoahlahlama
maci ahla'amisanaia taoka'aka aanʉisa
ilikimo ilikimo hlimipakao ai
kiariari mavovolongana maroka cacihli takohlo, tam pacʉcʉpʉngʉ tam masasangarʉ mʉmʉa
amihla acancancihlicoco'oia moroahlʉna ihlako hla konako hlitomimahla takohloka kapitanʉ vovolonga.
ta koco
paomala aanʉ
maro pangʉhlʉvʉ
angahlahla na
marakaoroami, ocanicorʉ'avʉ avavo, kiporitico amika saliian, ooro, koco acahli ka saliia poaroma, saarorangarangataami, maropangʉhlʉvʉ, tapipohloamika, osoa patʉkʉrʉ, motongoso kio'o
maco maromoko angatʉ, masalangʉsangʉia, paahlivingi rovana malosapʉ, masalangosangico'ai miongo ariari, kotakahlangʉa mamaini ahlainana, mosapoaili salia, maahlivingi tikoro, mavacangʉ malosapʉ, omacʉka maivʉvʉrʉnga, mara tantantʉnʉlicoka, alamoro ahlaina, mipiihlihlico.
macahlia i mamainia kana'ana pahlosahli?ko, koacahlia kana'ana pahlosahli.
kokia alosapʉ!koa ko alolosapʉ.
atʉhlʉngʉkia poaili rovana korovarovana!macahlia co a ko!
akoisa moromita ama'a na hlimahlava i saonga?ko, akoisa moromita ama'a na ko ahlava saonga.
ahlaosahla ia mavʉraicoa vaakʉ.maromoko ako oomo vaakʉ.
maninaoa sarapongo isa kana'ana?manana sarapongo isa kana'ana.
pakiiatoroa i kana'ana?ko, kana'ana ia maisasavosavoanʉ.
ngahlaisa?ihlahlamo ia Pali hla Ingoro.
kani'i ia tapʉ'ʉ.
maninao a ta'ʉhla isa hla kana'ana?
maninao a ariiatʉkʉrana isa kana'ana?
maroa sarapongo hlamo.
malolosapʉ a mamaini hlahlosa kana'ana.
maro opiaini tasao o?maro tomahlaʉ tasao ko.
ngasa coco'o hlahlosa kana'ana?kana'ana ia ahlaloa ko hlahlosa.
ngasa kana'ana?kana'ana ia sarapongo.
ahlaloao i hlahlosa kana'ana?
tapʉ'ʉ i kani'ina?
karʉkʉhlimo i mosa takoliliongo tamo'o?hlaa karʉkʉhlʉ a mo mosa takoliliongo tamo'o.
mavacangʉ i langica arinani?ko, omaosao sahlʉ kani'i.
tam macici arinani.
omaooao i intavangʉ?
koako pahloasasahli.
inio hliangahli arinani mʉcʉkʉhlʉ?
papiainia cocosalia mo?
macahlia i amao tomoro kari hla'aloa?
maro papiaini takoco o?
tam tomahlaʉ a tokoco ko maroa hlahlosa hla ahlaina.aariaaria mo omaliʉlʉsʉ omiapʉ hla pasaolaola'ʉ.mavacangʉ a pakiatoroa hlamo karʉkʉhlʉa kana'ana masiaʉlʉsʉ ihlahlamo masia hla'ahla'aloa hla pahlosahli. tam maromokoamoisana.
tarisia ko mitahlahlʉ.
kisasoako tamo'o ahlaina kiira mosa parana i'a'ana, hlimahlava a tamo'o ahlainana matomohlo hlatʉngʉ hlitakacicihlisa lʉmʉmʉkʉ, hlitomamahlʉngʉ mʉmʉa anʉanʉaisa cocomaco panaisa coco'o.
ahlahlaloa hlimihlimilavaʉa
kari maiirangʉ
mamaini mara tarataravasʉ
miongoco aat ʉ ocani vovolonga, tarat ʉahlico a 'okoi na mamaini tavohlo'o rahl ʉng ʉ, masasangar ʉa kana'ana.
palapala! palapala! kana'a ia vahliongo kio'o.
"pasaʉlʉsʉ mʉmʉa matata marolalavokoa oomokoavahlita na!"
ngahlaisa kana'ana? amihla comi'i, "kana'ana ia al ʉm ʉhl ʉ."
ngahlaisa kana'ana? amihla taorongo, "kana'ana ia tasao."
oaa! kopaiatotohlo a Apʉ na motovilao!
kani'i ia calingaisa tamaohlona, calingaisa aosi rahlʉngʉ.
atʉhlʉngʉkia ihlao noa ahlaloa-ahlaina maihlʉmʉhlʉmʉ maipohlipohli salia.
aropatiakilia ocanipihlingi mai na, mʉcʉkʉhlʉ mahlokoa lalavokoa na. ini-ahlokakoa ihlahlamo kaamo?
arasisihlangico, matapoahlico a volahlʉ.
mʉcʉkʉhlʉ a tarʉtarʉ na mahlokoa ahliacovonga tapʉ'ʉ na. mavacangio tiarao motovavʉrʉngao macʉka? pilʉpʉngʉ a tapʉ'ʉ na maoaoa.
mosahlakana'ana mohlosohloso miongo taanana, ma taanana ngiao na omaoao papa'a.
amihla tapʉ'ʉ:" macahlia o i paninao a mairangiko? "
Moakai ia hlamona hlimovaro pakaataʉhlʉkai.
pasamanganʉ! pasamanganʉ!
pasakolai a Moakai mitahlahlʉ!
poaroma co a sahlomo tʉnʉmʉ 'avangʉ na.
takoliacʉ a tʉkʉisa ahlamʉ tʉnʉmʉ na maro ahlahlapa iatʉkana mipipihlihli.
amihla Taotao na, tamco o macahlia! moaliohlo co a ko.
makacani moahloso a cara'acisa Taotao na.
amihla Taotao na akoainita'ai. hla tarisia ia ihlako tomasʉkʉra.
kihlamohlamo Tahai na " tarʉvavotongai, maroa mʉmʉa 'oongoko mʉlʉngʉsʉ, marisangihlaita mao!"
amihla Tahlai na, "matosoroco i tarʉvavotongai? tiaraisa kokoaviviki?"
amihla Tahai na, " ninao a nani? tam maini a tatara?"
tama'iarʉ hlimilavaʉ hla tasao marikava, micalivi a cacihli cocomoroacʉka taratʉahlʉ hlakana'ana.
parana comahlomo toto'o mimiliki 'okohloco na tomangora ocani raco'o, matomohlo a orasʉ ma raco'o na.
maro ocani aari, moromita cacihli cocohlimahlotaisa hliomʉmʉcʉ pangili mʉcʉkʉhlʉ, amihla kana'ana, "matapapanarako kani'i caalʉ!"
taisa angatʉ a cocohlimahlotaisa na, kotacacorono kana'ana.
apakolatipi a ngoso ahlamʉna!
amihla 'apasʉ tʉnʉmʉ, koako potoamolala, koao koakʉhla cacalaisa, mamacio mʉmʉa!
osoanganai'iao mairahlo sitakoamiaisa hlakana'ana, maci maaro a cocohlipohlamahlama mahlokoa nani ia, apara aosisa kapitanʉ maiatohlohlo.
ocanika koparaiahlanaisa ka, koahlici a kana'ana maci'i, ahli'aimao mataingalico siangosipisa mavacangʉ.
maaro ocani aari, mokamokamohlo a cocohlimahlotaisana poaili, komita tatavahlihla tomahlaʉ mamaini maisana pasaolaola'ʉ.
rʉrʉmanʉ tatavahlihla hla ahlamʉ, taiaraisaka koakita masasangarʉ mamaini, kocoahloavacangʉ, koco pahlosahli a ahlamʉ, asapoco a kio'ona mʉmʉa makatavahlihla.
pakisoahlai a mamainina inaisa, "kaino kitomao ahliacovonga likihlina maaro cacihli mamaini ahlaina tomatatangi." kotarakakoaisana ina'ana, mohlosohloso mosala.
taratʉahlʉ mamaini hlahlosana masalangʉsangʉ hitai kokonlin ma taparana kikoco.
pakisoahlai a mamaini kapitanʉnan 'arohliaona toahlʉ'aini tomalʉlʉvʉ kopi aalanana maimaco a 'arohliaona kana'ana.
mamaini kapitanʉ apomia 'arohliaona omala osomanʉ totovolaihlisa vatovalacokona ovora kana'ana mamaini ahlainana.
oka'aco a volaihlisa mamaini kapitanʉna, kihlamohlamo a 'arohliaona mamaini kapitanʉ, "volaihlikona ia volaihlio, tomalʉlʉvʉako ihlao kokita kani'i ikatomahlana miararoma.
koli'i mʉmʉa maro patʉkʉisa toporo rahloa patoarʉmʉrʉmʉrʉmʉ.
koli'ina komita kani'i kio'ona, macahlia ko icikiri a tapohlacʉngʉna, marasiacacihlisa hlakana'ana.
cocomatamosolona poriarianʉisa tamotatʉngʉtʉngʉ, ta'iaraisaka koco poakihli a sasoana.
parimoamoarʉvaratʉ parikoisi lolongana ma langicana, rianʉ a 'acangʉrahlʉ, omani a tapʉ'ʉna po po.
tamo'o hlahlosa hla ahlaina maro vahliri komita ocani cavirana sipatakoacahlia.
amihla tamo'o hlahlosa, "macahliako kari cocomacohlamo, hlisomohlatʉna paotoahlangiakoisana, kopaotoahlangi a kana'ana ihlako!"
amihla tamo'o hlahlosa, "aosi maialalangʉ misainina, ahlokotai pakisoahlai ngasa ta'iaraisa hlakana'ana."
amihla tamo'o ahlaina, "matomohlo a hlakana'ana hliahlava sahlomo, matomohlo mʉmʉa aanʉ, mosala i pasaolaola'ʉ?"
maro ocani aari, maromia sitorarapora inaisa takotahlamʉ takacicihli toraraporo.
mʉlʉmʉlʉmʉa paranaisana kotipatipa. osoanganaiiao kani'i paranaisana ihlaisa malalʉmʉ votokohlo.
komita maiaona tikoro ahlaina kopitapaʉ, amihla tomatotoroisana tomapaʉ mavacangʉ tapaʉ.
amihla panaina, kopisitahlamiamia hlahlahlosa koricapi tahliariana, mairahlocoa ahlahlainahlamo mosa.
olavaisa aratahlʉkʉtikicoa, amihla hlahlahlosa amiroko, tam pacʉcʉpʉngʉ ahlahlaina, macahlia takoamia. kohlaisai tam tararianʉa hlahlosa amiroko kari ahlaina.
talʉmʉlʉmʉ mʉcʉkʉhlʉa ocani trʉana tasao, tomoa omaracʉ tʉʉha.
angahli kani'i romahlaʉ, koco i'arahlasʉ ihlaisa mavʉhlʉ. tomapaʉa kana'ana, tomatapaʉ mʉmʉa mavacangʉ tapaʉ osomaanʉ.
acancacihli coco'o komitaisana rianʉ omahlikoaisana Palii sia'ʉ'ʉraisamana ihlao miararomahlamo marapihli ihlao maramahlicongo mapohli.
takoliacʉa tʉkʉisa paliina amihla: " miararomatana tiaraisa maraminisoa? " patʉtʉrʉa kana'ana koco oasamahlokoa omoma tako'i'iarʉ, molavaico miararoma maivʉtʉraʉ.
matarongahlʉ maro hlimiongo coco'o mʉcʉkʉhlʉ tomalʉlʉvʉ kikoco maivʉtʉraʉ maipohlipohli miararoma.
kʉlʉpʉngʉ korovarovana romahlaʉ, ʉlʉnganʉ ocani pihlingi maro taraokohla komita 'ahlingo.
maromana sasoa mʉcʉkʉhlʉ tomalʉlʉvʉ.
amihla ʉlʉnganʉna: " papo'o ahlaina, amio kikiari koi maroa coco'o molikapʉ hlatingio? mongahlangahlaia toahlio masia hoingi omaro kari Hla'aloa kihlahlamo! "
tam makolaia saliana tam arapohli, maromʉmʉa sikoasa'aoa koamaivʉvʉrʉnga!
kihlamohlamo a kana'ana tasaona: " koako asapo, hlitomotoro ihlako aonini a matiasangalʉ tapo'ai."
taratʉahlʉa kana'ana sopohlo, hla omarotahlamʉ omaro ramocoisa komali mairangʉ.
koita parapihli takacicihli tomamahlʉngʉ ta'iara aonani, mairahloita marapihli movavilihli tomamahlʉngʉ.
saloa 'Avina 'ahlingo mikoa salasapoarʉ, tomahlaʉ tokoco miamʉnʉmʉnʉ taomorahla.
amihla 'Avina: maro hlitimahla, maro koka osomanʉ, tennaona macahlia pia'ahlingo, macahlia palavalʉ minisoaco pirasavongo.
amihla Vanaona: " minisoaco tasaosana, koco mʉmʉa paotoahlangʉ."
ngasa ta'iaraisa tamociakʉna? tomoa tamociakʉna malosapʉ. iniparo a tamociakʉna malosapʉ? ma tahloro kio a tamociakʉna malosapʉ. tahloro kio'ona ia alosapana tamociakʉ.
takoliacʉa tʉkʉisa Tamaohlona, pakisoahlai tamo'oisa:" papo'o, aroacoa ihlakoa siacalaiko ovora coco'o, ocanika tiarako koasasangarʉ?"
ahlahlama coco'o, mairahlo hlimoaloalo moromita sasaroanana.
aosi apohlo caalʉ koiangʉtʉngʉtʉhlʉ malavalʉ maravaro, ahlamahlamo koiangʉtʉngʉtʉhlʉ mʉmʉa tomoro ihlahlamo mativalʉ mativaro.
moacʉkʉhlʉa 'ʉlʉkʉ arinani saliahlamo.
kita hlahlosana oka'a pahlomiaisa, tomoa maisasavosavoanʉna apailalʉngʉsʉisana ivavo pi'ahlingo.
romarororoako sangalʉ alaali, koako toraraporo hlarangirangi
macahlia tʉkʉisa raahlina Uatan manganʉ a siiho 'aomo, marapihli siarahlosohlosa tahlanaisa, tiapilico a kana'ana omahlikoa 'aomona aropapiavacangʉ. saloa mamainisa Lʉsin ovora siiho 'aomo apara aohlona, hla kihlahlamo 'aomo toahlʉ a Lʉsin matialo varo'o siatotoroa. angahlicoisana Lʉsinna apalovalʉ ngahlaisa Uatai sapolo
amihla Unana, "tomahlipʉngʉ mavacangico! roavicita 'ʉlʉkʉ poaili salia!"
omahlikoa Liroicangʉna siiho makini palaili miararoma, poaili mairahlo sasaroanaisa. kani'i hla hlipakiniana, kopaimaco siiho.
kana'a ia kapitanʉ 'Aomosikongana, maro kani'i hlitakongahlana, matomohlo a hliosotoroaisa aracahlia sitakoamia Taivangʉ, toahlʉ a kana'ana apatomaco 'Aomo. minisoaco likisi Taivangʉ arahlosohloso maravaro'o.
parikakoa mamaini cocomacona arihlamahlamaʉ parana lilionga, tomavaro tomotoro, mosotoro kari cocopatapoahla, pakitoro siliatʉnʉlʉ patapoahlana hla sapoatosa pihlingi cocomapohli, parana pakiao noa aopaopanga titinaloana.
ocanika kotasʉkʉraisana. arangosipico a Malala. maniki papana Malalana ia, koorahlʉ. takohlalohlaloso a kana'ana poalisʉhla siatotoroana, makini siaranganʉ a siosoatoroa ahlahlainana.
osoa hlimiaili laihla otolo caihli, atʉahlʉ a kana'ana pasamia maro ahliacovongaisa kapitanʉ aocaocani kokana maloliri, amihla kana'ana: "cacihli mamaini, cacihli pakiatoroa, ocani tʉpʉhlana sohlatʉ, ocani siasohlatʉ, toahlʉ apalavalʉ sasaroana." Malala ihlaisa cacihli vaaso mamaini ahlaina hla pacʉcʉpʉngʉ.
amihla hlahlosana, "tam maami a masokio'ona, moara pasakolai oomo mʉmʉa!"
mosa alʉmʉhlʉna mahlokoa tatavʉhlʉvʉhlʉa. tomoa alʉmʉhlʉna tomapaʉ ocani mʉlʉngʉsʉ tavʉhlʉvʉhlʉ.
siasia tatara kani'ina. maro osia tamociakʉ naani.
ocaanico tʉahlʉa ʉlʉkʉna motongoso likihli apohlo momasamasaihla omiapʉ, maniki masaihla sala'a, komʉmʉa kana'ana ataliri.
somalitʉtʉkʉhlʉ a kana'ana toahlʉ a ahlahlaina pahlivingi takacicihli, toahlʉ alokavilao osomanʉ, toahlʉ tako'i'iarʉ, ko toahlʉ a osomanʉ omala sasaroana ahla pahlivinga. mairahlo poalisʉhla ia, toahlʉ mʉmʉa ahlainana tomalʉlʉvʉ sitiapili ta'iarana.
tomalʉpʉngʉ a Paliina karisa tamo'ona, okikrimi a kana'ana anaʉaisa pahlivinga mʉmʉa. anaʉa pahlivinga kana'ana, rianʉ hlikisoaisa maitʉahlʉ noa 'Usaina akoisa mosa vovolonga.
masasangarʉ a 'Angaina tomalʉlʉvʉ ina'a maripʉrʉkʉ, palʉmʉlʉmʉ atʉhlʉngʉ, hlikihlahlamo a tamalʉngalʉna kiariari, ta'iara saloa cocoosomanʉ ahlaloa ahlaina ia koco poaili, apararahloa takoliacʉ a tʉkʉisa. osonganaiao toahlʉ a ahlaloa ahlainana mocapacapangʉ poaili, maromana sikilalialisaisana!
amihla kana'ana, "tomatapaʉako hliomarakahlangʉ!"
amihla Tamaohlona, "tam mavacangʉ a vovolonga" amihla ahlamʉna, "kani'i ia saliako."
aramoamoarico arataisa romahlaʉ, maitatʉahlico a hlakana'ana aromokaisa tapaʉ takacicihli.
maro hitai ahlaina Ukʉlanna, koocani tarikiacangihli hla maiatohlohlo kokana, karʉkʉhlʉ mʉmʉa ma salasapoarʉ pakipohlo 'ahlingo sitakoamiaisa hlakana'ana.
kani'i osoa 'ahlingona matomohlo a koparaiahlaisa, ocanika maaro ocani ngahlana maraiahlʉ, hlimarapihli a hlakana'ana tarikiacangihli iniciki apaiatohlohlo cocoosomanʉ.
pahlolʉpʉngʉ romahlaʉ, amihla pakiatoroa, "matata atʉhlʉngʉkia mʉmʉa mahlava tikoro takacicihli, maaromana ocani kiana aromokao tavahlihla."
omaromiaita kari tahlanata malitʉnʉlʉ coco'o ma sasaroanana!
amihla 'ʉlʉvʉna, kana'ana ia alali siaropakari a coco'o noa 'ihlico."
ahlamata kiariari, maroaro vovolonga, maroaro patʉkʉ tʉnʉmʉ.
mʉcʉkʉhlico a coco'aomona, pingahla hlakana'ana ihlahlamo "tahlana Kaosa."
ocani hlimiaili osia hlimiongo malʉhlʉ opatʉ caihli romahlaʉ, romiacoamo mʉmʉa pivalʉ ngahlahlamo.
macoa hlimoalo maro kani'i sasaroanana ia ihlahlamo.
kana'a maaro cacihli coco'o ma salasapoarʉ pakipohlo kari, maimamaco a kana'ana omaro maahlʉ hlimiaili Pitʉ vahlitongana poosoa PISSA, ocaniika otolo aari oka'a tarakakoaisana, miongo siaopatʉ aari iniciki maaro coco'o omaro PISSAna mi'a'aisana. angahlicoisana, romia tomahlaico a coco'o poamacoisana, toahlico a Pitʉ vahlitongana maramacomaco vahlitoko.
minisoaco a coco'ona omalovalʉ omaro tovakʉ ahla vahlitoko ti'arʉ, vahlitoko ti'arʉ malipilipi saaparaco siaropapoaliohlo pahlivinga, ihlaisa vahlitoko kiariari. ko atomohlo a vahlitoko ti'arʉ hla vahlitoko ti'arʉ malipilipina, ko palavalʉ a 'aisa, kohlaisai toahlʉ aparavahlitoko.
"inimo ahlokakoa kʉlʉpʉngʉ komamahlipapo?" pakisoahlai a ina'a.
"aa'ʉ! moasacoamo poaili!" makovavao a mamainina.
taratʉahlʉ a ʉlʉkʉna tʉnʉmʉ. valacoko a langicana, tam mavacangʉ a sahlomo tʉnʉmʉ.
mʉlʉvʉ a hlakana'ana tamociakʉ miongo miararoma, mikaacico, moromitaco a valahlʉvahlʉ, amihla ʉlʉkʉna, "mairahlo a miararomahlamo tam mavacangʉ."
amihla pakiatoroa, "kohlaisai, maniki hlahlosa ahla ahlaina, maci mavacangʉ hlipahlosahlina ia toahlʉ marapahloasasahlina."
"maniki hlahlosa ahla ahlaina, maci toahlʉ maiiatohlohlo cocomacarʉmʉna ia toahlʉ maramaiiatohlohlo macarʉmʉ."
macarimico a Taotaona, sataroihla amaisa Caʉpʉ, mosasala marikoa lilionga parana maisavosavoana pakita macarʉmʉ.
" talʉmʉlʉmʉ maro ocani aari mosococo'o maro 'acangʉrahla koaroiraʉ."
pingahlangahla Vanaona:" aonanaco kocoakitia omaroa vacikina, ta'iaraisaka malavalico ahlanʉ, kocani atalakiahlʉa sitakoa siangosipi, kokia apacaca."
coco mariatʉkʉ taʉhlʉkaina komita mamaini hlahlosana omaro vaciki matapongo taʉhlʉkai, kihlahlamo mamainina:" oa! maliahlʉa hlipatapongo taʉhlʉkaina. pasaʉlʉsioi ihlahlamo pasatatahlamʉ taʉhlʉkai?" arakicacʉa mamaini hlahlosana paoso'olo, parana pitaʉhlʉkaina, tomahlaʉ mʉmʉa omaro vaciki.
tomoa Apʉna takoahlosohloso mailʉngʉsʉ, ocanika amihla kapitanʉisa:" miasaokia! ahlaina ia kotoahlʉ mara macomaco!"
