toyowen mo a, 'acingen ko.
mo to 'acingi so kois namen?
na 'ai'aiten o piniaw.
Jivalino rana o na yanan no vahay no tao.
ya to nazestes a miparako o wawa.
aapey pa o vakong ko.
ya macinao jiaken o abtan ya.
ko abzoan o amongan.
adoa a ranaw o itoro ko jimo.
ya ji aganinam, akan pala?
macimoy am, to na rana ngapa o maman na, kato na rana gcinan a mangay do vahay a.
agsahi o vahay da.
ahan do kalialian.
to da akakadaya o anmo a pangayan so miopi a soli.
jino mo akanan?
toda akoyab rana am, ji pa ngai.
akpehen da o tototoang ni Paloy a pasalapen do alilin a.
alalag saon am, mi kongoen so ajin?
citacitaen mo si wari mo ta toda alektek.
ikongo o iyan no alibangbang isio?
Ya macimoy Jimowrod, am ori ji mo angayi.
ya aro o nizpi da, am sia mararaten.
ko amaogen a avavang o ya.
ji ziak do mavakes amehakay.
o amongan am, piyakanan so alibangbang.
ya koman o ananak.
ananengan ko pa o napa ya an.
anaoben ko pa o wakay a asa vagato.
miawawat ta, kaji ta anngetan.
pianoanood so anoanood no tao.
apoasen pa, kasenden da rana nia.
niomlapo no kalikey na, na katoda arakoan am, ya pa ji nimivias.
ariosen mo pa o ino.
aseh do taciay.
asinen mo o manongit a kakan mo sia.
asoy no manok.
ji atataripis o ai no vahay da nokakoa.
makowyat ka mivilang so vakong, ta atayan na imo.
marekmeh o ranom a atbed.
tana a mateleh pa, ciata ji avota pa am.
bangbangan o 'a'akawan.
ko bedbeden o kayo ko.
bezbezan mo a dengdengen.
Jia lavi, ciaha ta makeykai ko a mai.
ya anaro o cicimit na.
cicit no kalang.
cigyan! ya apia citaen o rangirang.
cinatao ko o ko katava ya.
ya marios no cinoat.
angay cipa do pantaw.
citacitaen mo o apoy an.
ya abo o dingwa mo?
no atlo a ngernan o tao da am, to da dponan ori so atlo a ngernan o anmo ori.
aro sira o gazoak do kasolian.
No ya minom am, "gek" koan na.
mangap sira so rako a vato a ib'es da do kotat.
si ama a icialaw.
Ji maciwalam do iciamamavakes na.
maci'eza do iciamavakes a maneysavat.
ya magaga o iciaroa nio.
ikong mo ika'ingen?
na ika'oya inio ni Sozi.
ko ikakza o ya malavang a ayob ito.
ko ikakza si Masaray.
nio ikamimin a miayob so mabazangbang a ayob?
ji ka to ngitkeh, ta ikatava mo.
ikong na ikawagwag no wakay nio?
ikawao na ili am Ivatas.
ikong nio ikaznga manga koinio?
na ikeywam imo.
ko mangay do ilaod simaraw.
inana a vakong ko ya.
inaoy no mangay milingalingay do Amizika.
inapo namen si apen Mitozid.
ji anket rana a piayoben am inarian.
o mitatala ya am, malavat da o among am, ineynaaapan,am ori o ipitatala ya.
iovang ko pa o keytan ya.
mo ipacikeian jia, mangazicin.
ikong mo ipacipangali jia?
ipacita ko do kararay ko o lima ko.
ji ka angay, ta ipakasapa mo sia.
ori o nipakametdehan da jiaken manga anak ko, so ipakowyat mo a miveyvazay, ta pavogan mo yaken an.
mo nimacita o ipamemtek ko so kayo?
ko ipamizing jinio a kapakateneng nio jia.
o pazazoay ya am, ipangilap so viniay ya.
ko ipangna si akay so yakan na among.
apey o mamaen a ipangopas mo.
apiapia rana o kapamalit nia so nizpi, a ipanidong so ikasi a tao.
ko ji nimapalolo so ipiawawat ko.
no sia miwalam am, ori da ipibozo.
manazang so ipicibcib a ipangan.
o ipanci a ipipinapinan am, o zaig a ka no ipangan am, kekezdas sira.
ipisa mo a citaen.
sia mai do ipiwalam no kanakan.
no teyka rana a isadang am, teytayin rana do icing a kacinon rana sia.
isalap na o karam.
ko isaray imo a ya nimai.
miayob so cininon a isinmo so pinatoyon a tao.
do ajin o mo itkehan?
sazangan ko ya, ta ivazay ko so anak ko.
ivehen pa o vineveh, ta ya pa mata.
ikong o iviay mo so anak mo?
ivoka mo na o among, ta ya na makozay.
iwamen o teyngi do vanga.
ipangto mo a iwangan.
ya aboata o iyakan namen.
izeziak no tao.
mo pa jeymin o inomen mo?
lisna jito!
abo o miwalam do kasiaman ya, ta ka'akakaw rana.
kabkaben takamo o vahay da.
mehakey o kabnekan ko.
Ya kacilcilan o ciciloan ko.
kagagan ko si Masaray.
amian so kainom a, ji angan so kanen?
ko kanaknakem so ko kaitkeh.
o nialikey na kakamay no civet am, akmi tanoro.
ji arekmeh a ji annget, manao o kakawan.
no maoyat am, ji abo o kakcin a.
kaliman ka.
ya mian so kaloaloaci ko.
o kalokal am ahad no inawan.
tana a malahet o kamemehakay na, kapia no naknakem na am, ji to ngonot o nakem no mavakes do dang.
o mavakes am, ji manodah do kananmaen no mehakay so kanen.
mai kanio simaraw.
masagpaw o rarakeh ori a kaoden da.
nimarekmeh na do kaowan ya.
maseyrem rana no kapakaranes ko.
ori a kapalayo da a mionot sira.
kapangaaap namen saon am, a nimacikokoyta namen.
manmanma o kapangna so alibangbang a kapangna rana so arayo.
si kavitos na no kapanoyotoyon ta am, ji rana miyakan so alibangbang.
da kapisiaysiay pa.
Apen mo pa o karoan no vakong ko ito an?
ya nimangay si ina do kasolian.
amian do katangked no ora da so tazokok.
nimapo nokakoa a, na katoda angayan siciaikoa ya.
mo katoposan yaken do jia ang?
na kavakavaen o aleleh mo.
Si kavakes ya.
o ji da ngana so kankanen a kavosoyan da am, ji sira a macipivaci jira.
ko kalima a kawan rana do ilaod.
vilangi pala o kayalayala no soli.
no koman so soba am, kazoten.
nokakoa am, pacingiin da pa Jimacingeh a, kazoyo da rana.
o kekjit am, ji da maspasi ori.
keskesen mo pa o ya nimivoak a olo ito an.
sia mi mangali so keytan do Likeyaevek.
mi ta do kiokay.
tana a koakoan ko a mazikna am, manotong ko saon am.
kong koan na ni ama mo?
"asio o ya malatatangbal ori?" koan na.
teymangot o atot no koman so kolitan.
ya komalat do avoa.
no komoan am, to ko na maci'eza jinio.
komoyin mo a, ji mo ngetngeta.
kongkoan na ya ji ananao.
kongoen ya a kanen?
kongoen mo ya?
ya alima o anak no korang namen.
ko mangay do koysang.
misapsap so libtong.
likodan mo yaken.
livonen o vahay a zazacitan.
loiloit no kakanan.
ya ma'eteng do sahad.
Ya mablit a ya adoa a ranaw.
ya maci'eza'eza do kararay na a mangayo.
ya nimangay maciarayo si ama.
macilolo ka?
macipayok o ili namen do Jiteywan.
ya macirapa jiamen so among.
ko macisazowsaw do tagakal.
ko macitonton ji kaka a rakeh jiamen.
o macitonton do kapitoan am kaoan.
ya macitovong jiaken si ina.
mi ta maciwalam ji Magaga.
em, ya maganinam o kakanan na.
ya maglo o ranom.
ya adoa o magorogod ko.
ya maimai si Masaray do vahay namen.
abo o maka'ad jiaken so limalima.
makabsoy ka, ta makcin ka.
ko makakan so sosoli.
sia makakarang sira kaka.
makapan rana so alibangbang am, ipangna rana so arayo.
simango am ka makarala?
ko kazoyo no pataw ko am, ko makarayo.
ji kamo makasnek ya, manga keypong.
ikong o mo ji makatenngi jia?
makatotoing o mioab.
pitoboasen ta o ayob ta, kaji na makatovilan jiaten.
ya makaveyvow rana o anak na.
ya makoat o asoy.
ka makongokongo ya a ji ananao?
malalas o manranes a tao ya.
ya malalayo si kaka.
key, ta ya malalayo rana!
ya pa malavayo sira ina na?
malavayo pa no kazakat na.
angay parios, ta ka maloit.
ka mamareng so likey a avavang?
mamen Salang!
to na mamingitan yaken do kacian.
mamood ta so otobay.
mamsa ta so ango.
to mamsot o kanen na a mikamkam'ing a.
ya man'ovid si ama so kolili do vahay namen.
mi na raraen no anito o tao a mangay manaoy.
mangalolog ko so vato a, manazapia ka.
to manazovaz, ta sino o makanat so rako a vato ito?
manbang so wakayin.
bedbeden mo no manenenet.
ko maneseh a ji animaap so itoro na a nizpi.
mangay rana maneyked o wawa do adan a paneyneykedan na.
ya mangalalas so tao.
ya mangasi o kanakan ito.
ya na mangazazomay o avo no viniay.
no manirsiring am, akmi manvalavalak.
Mo manket o ya lilikey a wakay ito?
ko manotong so wakay.
manoyong ka saon am.
pakaroen o tamek no wakay am, ipanci a manzavok.
ya maovay o iktan na.
mapam'ing o karam a abo so ipos.
aro o mapangiangialak do ilaod ito.
to miningeninget a mapasaoz.
ya na mapatotolaw so cinedkeran.
ka mapililiman so tao ya.
mapinpin o mavakes a, mapinpin o mehakay.
ji mapizavozavoz so kanen da o ivay ya.
ya rana mapno o yala.
ko marahan o kayo.
ya maraherahet o ya ko kanimai.
ya mararahet o vizaoz.
ya masanib si Masaray a maimai.
ko mangay koman am, ko masazi si maran.
ya masekeh a marios.
ya masekeh a mangay do gako.
to masikam'ing sira.
madaday a masisirem o ayob na.
ya matataoy o sosoli nio.
ya matavang o asoy.
matoatonton kamo a somdep.
mavekevekeh rana a manoma do rarahan a malalayo a.
ji am'ingan o mavokoz a tao.
mazasa ko o ya matava ito?
ya na mazezak.
ya mazovo o anak na.
sia mazozovo o anak na.
o ji mey'e'ezaez a maooyat a tao am, ori o mangay mangavavang.
meymin mo a inomen?
ya meynengdeng.
Ko mialeleh a mangay do Jimowrod.
sia miama sira ori.
mianak rana o ya alikey pa ito?
ya mianianit.
ko mianoanood do tagakal.
aro a miasasalap do angit.
ka miatay do vahay namen?
ko miatoatong.
micilamon ka do teyrahem no sinaboay.
Namen micimil, ta ya abo o yakan namen.
Si makaranes ka am, midingwa ka jiaken.
migamogamo sira a minom so saki.
migigowgaw ko am, to na nongita yaken no kalang.
ko miilad.
ya pa miineynawan.
amian rana do wawa am, to rana miisis a.
ya mikadoa do oo ko o nikatokasan ko.
kakcin am, aro o nimazakat a tao.
no mangay do kanitoan am mikalokal.
angay kamo pancian o mikalsong!
mikapa ka,ta kacimoyan ka.
to mikekemkeman a somozi a.
namen miketeh si Masaray.
sia miketeh sira ori.
mikeykeyan namen si apen Tagaan.
mililitod a koman.
milologod ka, ji mo nita yaken.
minakem a tao.
ji mo to minani o ya makoat a vanga.
sino o mingaran si Jiovay?
ya rana minmo.
to mipakaveyvow rana o anak na am, om'akakaw rana.
ya rana mipangci o wawa.
kamo miparai jiamen.
mipengapengay so tamek a maneneyngi.
mo to mipeysoi?
ji rana mirayon do mood do piavehan.
misaboay so cinengeh a omoli.
amian sira do Jiratay am misiay sira.
mitaodtod am, lalima o anak na.
mitokap ka, ta ya maloit o teyrahem.
ko mangay mitokzos so among.
tamo mivaci do inaorod no kiokay.
sia mivatek so tatala.
ka mateneng a mivatvatek?
sia mivazay sira ori do vahay da.
miwadwad so aharang.
to mizangkap omiwawakay ya.
ko ji akan o ya mizazaid a yakan.
na pasosoen o anak na so mizoko.
adaday a moamoa ko o ya.
mowlag am,patoyin do zaka no mavakes.
si mowyat kamo am,ori o ipakaap nio so vato.
to na nelehan o ciring no ama na.
ya ji ngagza.
ji mo ngawawan yaken an!
ngazab no vanga.
to na rana ngonongonongi a pivonongen o among da.
beken a ngongyod a tao si Paloy, ta niamaog da a kavavatanen ori.
O zaka ya am, ko niamoon ji ina.
do jino o mo niangayan?
ya macimoy am,ori ya ko nibabaan so sakop ko.
ji mo nibcibi ori.
o masisidongen am, ji da todey nidonga.
ikongo nikakoan na so sang?
ya ko nikalitan.
do ajin o mo nikaloalologan?
ikongo mo nikam'ingan nia ang?
mo nikataidan o ya maloalolog a rako a vato ang!
ko nikaziknan a ya nimalalayo.
nikeyrasan ko si Ozamen a nimanakaw.
sino ya nimaap so vakong ko?
mo nimaap ori?!
nimaci'eza ko ji ama a nimanengeh so tatala.
nimaikon rana kono si Voang.
ka nimakapan?
abo o mogis ya do pongso ta, nimakeyras ori a kankanen ta.
ya nimakong o lima mo?
ko na nimanglit.
mamareng so kanen no nimaninon so talili.
ya nimaoso o cilcil na.
sino o ya nimapasoson jimo a mangna?
ya nimaspi o vahanga.
ko nimasta a ya nimangay miawawat.
ko nimatokas.
ya na nimavonas o raraten mo.
ya nimialalagen si kaka.
ya na nimianak o kois namen.
ya ji nimitatanek do jia si ikoa ang.
ya nimizaza si Paloy kono.
ko na niom'at do gako.
no teyka a nikinkoman a niomagza am miwalam.
sino ya niomneb jimo?
ko na nipakapia o zampo.
mo nipinanan o sisiva ko ang?
na nipiwaliwalit o ayoayob mo ni Masaray.
ko ikakey o niranom a kadai.
to na nitaa yaken.
da nitintoro jiaken o ya no kararay ko.
ji ko pa teyka o ciring ko am,nitotoawan na rana ni akay a.
ya pira o mo nivozas a anioy?
ya da nizakat o kois ta.
to na nodotodoa yaken a.
Macikeykeyray ko do kararay ko no kakanakan ko pa.
Ji ko nimitkeh nokamaep.
nomakoa rana am, macinanao ko do cinon.
miatay ko do vahay da am, to na nongita yaken no ino da.
mo to noroi no kanen ko jia?
no mo ji akan am oan.
na olin jimo o na nitoro a ayob.
ko omavang do sikoki.
mianoanood sira a omngarangaran do ineynaaapan da.
aro o omowmalalam do takey.
ononongan mo o kavavatanen ni Paloy.
o ji pa migonagonay a ood am ipanci a koto no naned.
orowra do Jitapeh.
ya ji makazanet o otod ko.
mamimin a oyod o na nimamong ni maran.
pa'emaen mo no ranom.
Paciagoman ko sira do ilaod ito a.
ji padengdenga o alibangbang do iseysavat.
pahab koan no velek ni Paloy a nizombak a.
pakaoyasan mo o lima mo.
mo yai, mo palakakani no anito!
ikong palo na niakan?
pamahamaha jito.
pamsotan mo so kosozi.
panamen o pipia a kankanen.
pananalaen mo yaken.
aboata o pangangasian na.
pangos jito!
panomaen mo o anak mo a koman.
do saseyran am pananaagan am, panzazanegan so among no rayon.
angay rana parios!
no ya ji angan am, to mo na pasovoa am.
no to na patalirongen ni apen Jinovoya o mata na am, to na palikeya.
patareken mo o malalahet a wakay.
mangap so atlo a ka soli a patodahen do nimai a tao.
no teyka a mapadpon so soli am, patontonen da do dang am miraraod rana sira.
mi ta mikala so aleleh a pavangan ta sia.
pavokaen o zaka do vovoawan.
ko nimapalolo so payong.
iwangi o pazezevengan!
pazkemen mo do kawanan.
peynekdeken pa o kanen.
to na piangangaya sira o ananak na a ikaglaw a.
Pianoanoodey mo Mateneng.
macita ko sira a mililiman am,mangay ko piawaen sira.
mo piciringan so sang?
mo kongoen a pikakekekehen o wakay?
do jino o mi ta pikalan so aleleh?
ya lima o pikavangan do ili namen.
pinanan mo o oo na.
abo do teykakey ko o piniaw.
ya teyaro o pipakavosen ko.
piroponen mo a kekehen.
pakapiaen da a ipanlanlag o pisinmoen da a miaven do vahay a metmetdeh ori.
pitangkeden nio o kabang nio.
pitareken nio o oyod a ka no rahet a dengdengen.
do Taichong o ko pivazayan.
no pizeziaken o iciciakan am, abo o pangasnesnekan koan da.
ponasey o laktat mo!
ya tomehed o rala mo.
rangarangat am, i'acing so ovok.
teykakza da o kacinon da no rararakeh nokakoa.
ratay no takey.
angay samsami o aorod.
ko sapan o ko kakan.
katenngan pa an, o sarasaray da.
o pipipangayan no kapikariag ya am, makdeng o sarasarey no asa ka ili.
sazangan ko o ya.
sazapen mo yaken.
ya doa o seysio ko.
cimango am ya mai?
akmi sikoen o kanaronaro na.
Ko mangay maganam simaep.
sia na miweywalam o kanakan simakasavehan.
ko mangay do ilaod simakasavehan.
simakteysaraw am mai ko.
ya macimoy simakteysaraw.
simango am ka mai?
koman ko so wakay.
Ya somalap o sikoki do angit.
akmi somasomagpian so ciriciring.
someyked ka do jia.
miwawakay do taketakey.
ya nimangay do takey si ina.
ya malavang o talili ko.
tana a minaori am makongo?
aro a tana do tokap mo.
tanek kamo.
takzes da o tangtangen da.
taritariin mo o wakay.
tatasa o aro so nizpi.
ya vayo pa o tawaz namen.
tazapiaen mo an!
ya teymakdeng o na nikalektekan.
ya teymapait o yakan.
teymasingat o pai do ilaod ya.
ya teymasozi o sazo ito.
ya teymatavang o asoy.
ya teyrahet si Paloy.
amian ka do teyrala, amian ko do teylaod.
mo todey ngapi so vakong ko?
o ya am, tokap ko.
na ikanem rana no toki.
mi ta pa tomavo so ataw ta.
tomiin mo o ovok mo a kaji mo anngetan.
tomoro ka so nizpi.
no sia makcin am, da tototoen o amaot a da kasaway a mikala so kanen da.
ka mateneng a mapagozit so tozako?
aro o tozatoza do kowran.
vaci do kadai.
ko ipanpeng si akes so asa a vagato a wakay.
mazoazoayin o mian so vagiat ya.
Kamo papira do vahay nio?
ka mangay jino mo vangkas?
vaoyo am, among do rayon.
to na vaoza no tao o vanaka da am, makamong sira so arawa.
vazay no mehakay o mitatala.
ya mian so vazay mo?
to na vezaya o panid na.
voko no among.
lilisnan do tatala am, ori o ipanci a vowvaw.
ji mo wagwaga o 'a'akawan ta.
ko wakayin o teyngato no soli namen.
ipivatvatek mo o wanan mo.
ya asa o wari ko a mavakes.
cig! yavang namen imo, mo ji akapiawawat!
ko yawaw o vahay da kaka.
mangay do takey am, mapalolo so zaizaig na am, ipeypangan na.
kava pala, zakatan ko jimo!
ya apia a citaen o zakzaka mo.
mo mamama o zangkap ya?
ko zazacitan o wakay namen.
zipos namen imo.
'acing o ai no kois!
no ji 'akaw am, ji aviay.
abo so 'an'an.
na 'an'an yaken a ya manazang so kanen.
ananay, o velek ko!
ya toda angangay do ilaod a ya ji mikala so vazay na.
toda angan a, ya ka pa ji absoy ori?
mo ji atenngi o ngaran ko?
Namen mangday so awawan a mangay do ilaod.
ji abo o kapia ko jimo a mangay.
agag o avoa do karay ori ta mamaen mo.
angay pala ahes si ina mo.
ya ji akdeng kono o ingingnen na.
akman so sang?
to na pateltelema jia o vato am, ji na anao ori a.
to ko rana angayan do vahay nio o rara mo.
ji ko angay do gako.
ko na ji manmama, ta ko na ji anget.
aos rana, ta mi ta na.
ay! apia ya macimoy ya?
apo na yaken ni apen Romaop.
taidan da am, to da arawa o rako a tao?
ya mapait o asin.
asta pala ito!
toda aviay o ji mzapazci?
ya atlo o avoag a kagling namen.
angay baba o magorogod mo.
na todey botbota o soli namen.
cingi ka!
mitkeh ka do dang a,mitkeh ko do jia an.
ya apia a citaen o gaza no ayob mo.
iglo ko rana o asoy ya an?
ngaran ni ina am, si inan Pazpazen.
iya o nimanta niaken so kanen ko.
ka mangay jino?
ya lima o kakteh ko a mehakay.
apia a kanen o ango?
mi ko pa do kasibo.
kailap mo sia, ji mo vononga.
ya mo kalan jiaken?
tes mo ori, kakey mo a mangay do Jiahaod.
konimakongo a mo kavay jiaken?
sino o mo ka'eza?
aney si wari mo, ta pasosoen ko, key!
ko kalaen o vakong ko.
lida no wakay.
ya ji makakakan o anak ko.
ya makarang si kaka.
ya makarang si Savatan.
o maowyat a ka no aro so 'akawen am, ori o mian so makarang.
marehrehmet o vato a kato na ngosokan a makas do avak na Jipaptok.
Makey kamo a pakasen ko do karatayan ito?
Ya mamed o ovok mo.
manda ka so kanen ko.
o mateteneng a man-gagay so taroy o man-gagay.
Mangaz ka do teyngato.
manoma namen an!
ka na man'ayo a ya nanalaen.
no mian so viniay am,to mangapan sira so kagling o nimisinmo ori.
Ya mangay do takey o akay da.
ya mangineynara so matoklay a tao.
Ya mangot o atot mo.
manmanma si Paloy a mangalolog so vato.
ko mannga so soli.
manba so kayo.
sino o manganiaw nira?
ya makeykai o siken a ya mapos.
ya na mapos o vehan.
o mehakay ya o mey malovot a mianoanood.
mangay ka mivovo so panganpen?
ya rana miray.
sira mitkeh o kagling do tedted.
ya pa ji mtad a minom.
kataotao o nakenakemen a, ji nakenakema o taotao?
nanad do Jivalino.
na ji ngapa o ko nisazangan a ayob.
ya ji ngahay o vehan a ya milis.
sino o ngaran mo?
to ka ngian do jia, ji ka miyowyaw.
mangap ka do ninga ori so kanen nio.
nitoro na jimo o vakong ni Masaray?
no kalialikey ko.
ji abo o to noro no kamoamoonan ya do taotao.
ya mangot o ngoso mo.
no mapateketekeh am,nimanowji na o keylian.
nimakarang na o tagakal namen.
nimangoma namen nokaminasawan.
nirakeh na si Paloy.
ya abo pa o sinsi ta.
opas rana o kaoo mo.
to da angnaknama o olian da a ili.
powtonen nio no raingen nio o among.
ko pa koman.
panangdang jito.
nipalolo na o panisibo na a zaig.
panoma a akan.
pialalam kamo do koang.
adoa a pingping o ko nitoro ji akes.
posing o vakong na!
rako so mata.
to ko rana ngoli.
no maniring o rarakeh am, ji meygowgow so rako a koyta do kalilan ta manginanawa.
ji ko riag.
ya arako o rokap no lima na.
sa a ranaw.
akma so sang.
savongit o ovok na!
ji mo to piyopa si ama so saki.
sino o angayan takamo so vahay?
akma so sito o nitoro na.
taamtam pala, ya mapait.
ya na makakarang o tamek do wakay nio.
miminen tamo o aro a yakan ya.
tao do to.
taon, sino o ya nimakacita sia?
ya vayo a ko nisazangan o tokap ko ya.
ya to voyog o ranom.
iwang o ranom!
ya mikasa ciciponan o tao do pongso a ya mivahey do mahataw, ya kabedbedan no Yanciomin am, tao do pongso o ya mangahahap do awa.
o tao do pongso aka no ya macikaop a tao do kahasan am, ya kakasiaman a ngarnan o na ikalima ranow no vilang na, ya toda aroaro pa o mehakey so anem so ikanem a ngarnan a tao.
icicirawat do agnatan so nakenakem, kablisan no ngaran aka no panoyongan so nikapoan.
ta ya aro rana siciaikoa ya pacinanaoan do ciring no tao, ta no ya mian do peyvatvatekan am da nanaoen rana o kanakan no ya mangananao so ciring no tao
mapo do zikzikna kato na ngayan do kasaray no asa ka ili, o kamaogan no pia minavazavazay no asa ka ili.
o ya makekdeng a ciriciring am rarakeh rana o ya makateneng jia.
sosoli rana am makdeng a masaod no hahakawan no tao do pamarimaringan so kanen.
o tao nokakoa am, mapakeb sira so makarang a alilin do sirisiri no vahey, mangey pangayan so ivoka kadai.
tao rana do pongso am teyapia so iyangay, ta raheten kato meyarapan do kadoa neyili
no ka rayon na rana am apia rana do jia o kakawan
pangozayan no tao so vazavazay am, neyrarakeh na do asa ka lipenpenan.
akman so sang a apia iwawalam am, ya to ngap no tao siciaikoa ya
ikongo do ya mian do langoy no pongso, ori ingaran da do dang a Jilangoy na.
no ikakza o kapanita so makowan sia mapangyangyalak a akmey vato am, apia ka angey do Jilangoy na.
o manavilak am mian do maoji na, karoan da am mangaod no teyesa ka avat.
mamowamowaen o tao so kayo, ta manakem o kapivahey aka no kapitatala, so ji da mtadan do kangey da meywadwadan do kahasan, ta nomakoa am apen no ineynapo da iyagaz.
o ilino so tatala a mabazangbang am, mapo do takey a vorilow
o malavang rana am niapoyan a kono, o mavaheng am oring no kamakama.
o ovi aka no vezandehdeh am, nimapo do kalaodan na. o ngongyod a kanen no tao do pongso am sosoli aka no wakey aka no kadai.
amiyan so miketeh a mahakey a macivahey do akay da, ikongo do mikakcin o ili da, ka pason na so apo na mangay mikala so kanen da.
akman so sang no mamarimaring so kanen, ta abo ji mangsad do kavahey da aka no neymakdeng na apia vehan do ipivaci da do keylian da am, abo ji na ayani no makman so sia kadai.
no ori pa kapacinanao no mavakes do cinon am, ney manoma na am asa so koyoen.
ori am no mitotoaw o vean no maep am, mangey malovot sira do makarang no kaboangan da tao ang, abo o mehakey a abo o mavakes aka no ji ngozaya o kakawakawan no tao, ta kasaray da a mikariag.
o apat so pantow a vahey am nitomokan, o tomok rana ya am moing no apat so pantow a vahey, pasagitan so apzapzatan a tamtamek. ipanci o apat so pantow a pazakoan.
siciaikoa ya do pongso am, Jivalino rana o na yanam no adan a vahey no tao.
o vazay no mahakey am manengeh so kayo a ipivahey, walanan o mowmoa do kahasan, mitanatana so kakanan do vahey, mangahahap so among do karakoan no wawa, mapivazay so komiring a ibobo.
aka pia da sia am, niapoan no mehakey a mavakes am, mangey rana mamagot do ora so sosoli
makaniow a maciakan. do ikadoa na arow am, mangey o mehakey do vahey no iciaroa na niapoan
o pangtoktoan no tao do pongso nokakoa am, manaraley so iciatatao a mazonos do kanekanen, a macisidosidong a asa ka ciciponan.
no ioa na o among ori am, piraeten o among ori a yakan no meakey, no apia do mavakes o among ori am pioyoden a yakan no mavakes.
o iyangey no tao nokakoa am, macilolo do niapoan o pahad no minapodpod
do teylaod no kawanan no pongso am, na yanan no Jiteywan a likey a mahataw, matataoy do dang o aramey
no mangahahap o meakey do marow am, somibo sira do takey a mikali so vavaey no teyngi.
no kavitos da romiag am mangey rana sira mangarayo, no nimakarayo sira am gagain da pa teyrain do zazawan
so ipikapsepseng no nihakawan a maayo, ori ikakcin da abo so isovo a kanen.
no rayon am ji mancian ngaran na Jiteywan, ta kanionen no mangahahap a tao.
nimian so asa ka ili mingaran so Ikavatoan, sira rana asa ka ili ori am maraet o icicirawat da
tano sira miopta do teyraem a mapaktokto so ai da mikaryag am, ji acita o da kazikna a maganam a ya mianoanod ang.
ya namen mivaey do mahataw a pongso, nimakayapo do ineynapo namen nokakoa, o kato namen ngonongonongi do pimimasaodan namen a pivazain.
nokakoa do iyangey no tao do pongso am, ganam am vazay no mavakes, so ikabo no meakey a malovot a maganam.
so kateymakdeng no ngaranan o anak a ipanlanlag, ipanci no kamanrarakeh o nisaboy so toktok am milag a tao.
no ngaranan o anak do madagdag am, miniangana o meakey a mangey do kasngenan a niakawan manavo so atbed a ioli do vaey.
akoan so sang ta o akey aka no akes am macingaran do kabnekan a apo a mablis so ngaran.
ka nimapo do ajin siciaraw ya?
ka mateneng do ciriciring ta tao?
ya apira o kakteh mo?
ka masanib a tomazogaw ni akay mo a ka ni akes mo?
ka mianoanood?
namen koman.
da ikakza a citaen o tizibi no kanakan a mavakes.
sino o mehakay ito? o ri am, sinsi ko.
kamo papira do vahay nio? namen lalima do vahay namen.
ya apira o kakteh mo? ya asa o kaka ko a mavakes a, ya asa o wari ko a mavakes.
ya apira o vakong mo? ya adoa o vakong ko.
jia pipahahay!
ya malavang o ayob no kanakan ya.
ya marehmet o lilisnan na.
ovok o ya.
ikong o ito? o ri am rangirang.
voong o ito.
do ajin na yanan ni kaka?
do ajin na yanan no nizpi ta?
do ajin na yanan no vahay na?
ajin o na yanan no wakay mo?
ya amian so payong namen.
ya apira o vazacinok no kanakan ya?
ya apira o vineveh no kanakan ya?
ya apia o kakawan siciaraw ya!
wakay o ito? nohon, wakay o ri.
sinsi mo o ito? beken, si ina ori.
ya marehmet o pivatvatekan ya? nohon, ya ji arehmet o pivatvatekan ori.
ya asa si wari mo a mavakes? nohon, ya asa si wari a mavakes.
mo ikakza o mo kapivilang so vakong? nonan, ko ikakza o ko kapivilang so vakong.
si apen Makarang
noon, ta ko ikapow si akes.
kagagan mo o ya? sino o ngaran na?
akokey! Tao ka? no dehdeh ka?
noon, itoro ko jimo.
mamaamaa ko pa, ta ya meyngen o ai ko.
to ta meywalam do saroap pa ya!
manngo o kakawan siciarow ya?
ji abo, ta nimarako o cimoy.
imo am?
apia o kavood ko so aleleh mo?
noon, angey aap.
ko rana niangey do pakakapian (pakakapiyan) so aleleh.
na nitovoz no kagling da maran.
ya manoyong a kagling nira maran mo?
sino o ya niomnanao jimo?
akma kamo ya nianipasalow so kataotao.
sira mamimin a mavakes an no maakey?
neyrakeh am mavakes, ko macitonton ji kaka, sira wari am maakey.
ya meykala pa so vazey na si Kolajing?
ya meykala so macitarek a na peyvazeyan.
namen asa ngarnan.
ikongo mo niavangan no kai mo?
ji apia ori, am na kateymowney.
nonan, kakeykai ta makaranes.
simarow am, meyeza ta mangey do kiyokay an?
ya ko ioo o kalelenden kano pali kano vazacinok.
nona, mangey ta mamozas do moamoa namen.
ikongo mo ikeykakza a ya peyvazain?
ka mateneng a manoik so ovok?
ya mian so ya mapaap jimo?
ka macipeyvaci jira keylian mo an?
ko niomhat do peyvatvatkan Jiayo.
do anjin o meykominali do onowned mo a ji ngawawan?
do irala, ta nimeyayob namen so cininon a omlivon a misiva.
ya apia o mo niaapan so vazey mo no ka peywalam mo.
kakongo na rana?
no mian rana o tamtamek am, apia kangey na mapeylamney so iciaroa na?
makey ka mangnanao so motdeh an?
sirano o neyapereh na so tao?
ji asilag
mo kangey
siciaikoa ya
beken, mavakes o kagagan ko.
ya amyan do dang sinsi?
do anjin o nayanan no kabang mo?
ya marehmet o lilisnan ang?
namen lalima ka tao do vahay namen.
ina kong.
ya rarwa sira kaka mahakey, asa si wari a mavakes.
ikongo o ya amyan do angit?
ya amyan so nanirang do angit.
noon, ya teymazwey a citahen.
ya akmey maganam o azngas.
ikarilaw o kagagan aka sidong sira.
noon, ko mateneng a mamasil.
na ikapira rana no toki?
nimangay namen nitazogaw, si akay no kakyab.
namen mangay do kyokay a meynozi.
ya masaray iya ya meyvazay.
namen manita so ya meynenenet a malalayo a tao.
ya masaray si ama.
sidongen na yaken a mapakapiya so aleleh ko.
yaro o aleleh do rarahan.
yamyan so ya makakarang, a yamyan so ya mahehephep a tokon.
ko jyatenngi.
noon, koman ko so wakay.
noon, miyakan ko so libangbang.
key! taritarien ta rana kanen, ta tamo mannget.
ala yaro o mo nyakan a okasi?
ta no ya ko omanam a koman am ko mangay mavanow.
ko miminen do paney o yakan a ya kanen.
nimeyzaza o atod ko na kapeyrarala.
ko matokley a ya mangonong.
manganak ko, ikongo o mo nginanginahen?
ko rana nimakala, ya nimozib do teyrala no rako a mao.
ya somalasalap rana do katametamekan.
nivilangan ko rana o vakong ya am, ya apiya.
am, o nisazangan namen a kavakavavatanen a vakong am ji meyyangay.
meyteygami ko ji kaka mahakay.
no da mahap no tao o teygami/tigami am, sira masaray.
ori am, iwawalam namen a nimapo do ineynapo namen a Tao do Pongso.
o makarang am, panokzan so makakaday a warawara aka no peykeykaryagan no tao.
o inyapoan am, manlanlag no anak da ka nanao da sira.
tamo masaray a ya rana omhat.
ko jiatenngi, apya ipisa mo pa ipanci?
makaciak ka, ta ko jia mizing?
ahap o vakong mo.
noon apen ko.
Si Masarey ko.
O ngaran ko am, si Masarey.
sino ngaran ni ama mo?
ngaran ni ama am, syaman Somakey.
sino ito?
si kaminan sinan Maomey.
do anjin mo nikapoan?
yamasilag, yamangannget.
manngo kakawan simahep?
nakangan pa,yamyan so silag,a neyiyan no nanirang.
teymapagpag,yameyngen oo ko a nikasazowsawan.
yatey rako silag,a ko ikaood.
noon, kano pangongopas
ikongo o yagza mo?
apiya ka peybozo ta mapakozong so bozo?
inya pa o vivyas sang.
asyo asoy no anyoy ya,yatey apiya so keyyopan.
jikasnek a koman,mo matarek yamen.
akan pa,jikasnek.
yapiya, ta ipacisirisiring namen do rarakeh so ciriciring no tao.
sira apo kong, ayoy ta mai kamo do jia, kamo mateneng do ciriciring no tao.
ya masngen do jia o minato?
yamyan so otobay mo?
yamya so vazey mo simakoyab? ko ikakza ko kangey jimo a pacicien.
tao do pongso o mavakes mo?
Beken, ta bonong o mavakes ko.
sino mo katenngan so ciriciring?
yapira mo sazangan?
jiapiya. ahap do dang.
simanngo am, paolien ko jimo o nizpi?
simanngo am, paolien mo nizpi ko?
no kakyab am nipaoli ko na jimo asyo?
pancian si Maomey ta paolien na o nizpi ko.
raharahan ya no korang.
ikongo mo paka tenngan jia?
isarey ta do ineynapo ta, ta yaro tanimahap a omowmalalam do kahasan.
yaken nori.
yaken am, ina ni mankeran. yaken am si manirey.
iyam, sinsi ko, ngaran na am, si maskad.
iyam, si meykali?
ya pira kaka wa kawan ni kaka mo?
ya meyvazey do cyokok.
si wari mo ori a mahakey?
yabo o kaka ko.
noon, si kaka mahakey ori.
noon, yamen am yancomin.
yakmey marekmeh, minomka so cinwat.
manngo do pantow o kakawan?
yaro o cinalab, yabo o arow.
noon, do arow na am macimoy.
ya na mangan, ya na meytotow o arow.
ya macimoy do pantow?
ya jyacimoy sicia ikoa ya, si maligan o arow am macimoy, ma palolo ka so payong si makowbot ka.
mangannget siciawan do teytey ka?
citahen ta.
maneyran, kamyan do vaheynyo?
sino kamo?
atjipan ko o asi no kayo ta kanen mo.
tamo mangey do jino?
beken, tamo mangey manita so poney.
ya malam a mangey do pangavavawan.
noon, ko mey yaleleh a mangey do peyvatvatkan.
ka meywalam si marow, mangey ko jimo si makoyab.
ko malahet a citahen. taosya.
a myan so makanyow do rayon?
ta ji makamong so arayo.
ya pamyan do panonotongan, ji na manazang!
ya ji makanet o yasa, mangey kapa manazang so adoa.
ko manazang so ayob.
ko manazang so ainged so ari lawang.
taosya, ta ko mangey manazang so ayob ko.
macih za ko jimo.
yadoa poo.
yamey yangey o ayob nyo a kani yopan.
ya myan do katangked no yala, si somdep ka am alilin na cita.
key asdepey.
sino anak imo?
jiabo akay nyo do vahay, ya amyan do akaon, amyan kanyo do vahay mapa nanala siya, an?
ya mownay jini macita, ka nimipakarang.
ka na mownay jinimai, ko ipanci inyo ya koman.
simangay rana do amyan sawnam, teymownay rana.
ko ipaci jimo am, mo ipivahay do ili.
ya amyan ja so tonggazasi kano yasay, madadaya nimoa ko!
o ya am, ya alimaranaw.
noon! toro asa jyaken, sipisa am manazang ko so kanen.
ko manazang so ainged so ari lawang.
toro mo jyaken o ya mowgaraw.
ya asa o kaka ko a mehakay, ngaran na am si Manineng, ya asa so ikaroa na ngarnan no kakawakawan na.
namen talo a maketeketeh do vaay namen.
ya aro o ko nisiva a siasing, ta ko ipacita jira ama a ka ni ina.
ya namen mangay rana do vahay namen.
no kapiwalam ya am, nimangay namen si kaka a mavakes do Taitong a omatao si maran.
ko mownay rana ji nimacita si akay, ko ikapaw iya.
tovisan da no kararay namen am "mo kangay ori a ya ji mapalolo, no ya vooden jimo am, mo na ji paolia!"
siaman Makezas ko.
akokey kamo manga ovey, a oya na maoran do tairaem, ji kamo makararaet so nakem
inaoy no mamlis namen so nakem, ipakatanang sia do taingato
no komavos o rayon kangey na do pia vehan do vehan
no tomow o asi no sosoli am, miroa o mahakey mangey do kahasan manengeh so ipanongsong na do ji ablit a kayo.
amian so pacikataiban na rarakeh, iya rana am, asa o anak na mavakes.
makaveyvow sira am mapasakasakey sira.
ori niapoan no kapamaring so kanen do wao so ai a tagakal.
makdeng o mivanoa nitaid no tao nokakoa a iwawalam
si mina Mabzak do Jiayo, tomotomood no iciamavakes, maganam no mamaep, citaen no aro a tao.
nokakoa amian so miaven do vahey, teymakey sira mangey do keysakan a manoo.
do nipakavosan rana so pirayonan.
kapiraraod da mivaci no mamahakey, a mapasaod so kanekanen no asa ka ili.
pehralain do libangbang nojia kadai a kano soli a wakey, iyazow so zipos a kagagan do pia vehan.
ayoy yakan ta ikey, a ya ko sinavat do Jikanioyan
ikasa no ikaroa na, no mian o seyvo do peyiliyan no sancinosto
kato da na mapapapenan do dang no raroa ka anak na mahakey.
ipisa omanam a koman sira o nimanlangi a tao am, ipanci da si Lote a maciakan jira
pakametdehen da o miliktow do ili da tao, so nipasingsingtan na jira no tao do langaraen.
ka ononong na jia so nimacita na vazavazey ang, ori o niapoan no ngaran no mao ori a pagaganaman no tatos.
o soli am kanen no tao do Irala
no maniring sira o tao no kakoa am"teymakdeng o mipazos eya pamamaringan so kanen no tao, a ipasaod so kanekanen a kano ipasiciakarilow so tao."
to naziboan
Manzanzavok o wamadam, tonamizyng do karayan na o kang kang...a mipasngen.
Kapanaina so arwa among, yangai do mapavahi sira, mastanam akmasanga masarai so onwoned.
Ori o ni pangonongan rana no inawan na no anak na.
Jinani marakep no ina na, o lacyo ranariyam, o rana nalap do wangit.
Nokasalap na, mipangai do kahasan nam, miciring so
O kanakan ranam, toranangi do taw, mikai do nyapwan na, mangai omes so kataotao na.
Makasta so likya kalang do kakawan, kapakan na sya so otwan na.
ya na mapno o yala da no vazacinok? ji abo, ta ya mapno o yala da.
jia itkeh! ta ya ko mitkeh.
ajin o na yanan no ipivatvatek ko?o ya jia o ipivatvatek mo.
ajin o na yanan no sakop na?o ito o sakop na.
ya apira o kagagan mo? ya aro o kagagan ko.
simango am, ya mangay do takey? simaraw am, ya mangay do takey.
anjin o na yanan no pivatvatekan da?
anjin o na yanan no vahay na?
apia o kakan ko so vazacinok?
ya amian so sosoli mo?
da ikakza o da kapialalam no kakanakan ito.
kamo papira do vahay nio?namen nanem do vahay namen.
ikong o ya?o ya am, totoo.
ikong o ito?o ri am, sakop.
hana ko o ito?
ya arako o vahay ito.
ya anaro o ipivatvatek ito.
ya anaro o ovok ni akes ta?
ajin mo yanan siciatoai ya?
kamo masanib a mizeziak so ciriciring ta tao?
ya apira o tizibi do vahay nio?
no maniring si ama am "ji topanomanoma o ciring ta makaniow." no makaveyvow ko rana am ori ipaciboang ko.
asa ranaw
no kango
mapo do
talili no mehakay
ji ya tenngi
ori o
pagaganaman no tatos
sicyaraw ya am, nimangnanao o sinsi so ya manokos so kadai.
ya amiyan so nimai a vayo a mivatvatak a kararey namen, ya mingaran si Pakawang.
simaraw am malovot ta kamo a mai do vanwa a mialilima koman so otwan ta.
mangey na pacicin o sazo, am na jyatenngi, ta ya mikalakalat do kayo.
mangey na pacicin o totoo, am mitkeh ori jinanirisiringi sya.
momodan ni Omaw o ya, ya akmeytokon o momodan na.
tamo ikasi si akey mo kani akes mo a tamo mamaring so kanen.
ipisa do madagdag, mateyka rana o vazey no totoo. teyaro o nitoktokan na mosimosi, teymabsoy.
"ay!" maniring o totoo am, "mo mangey niayop o kavey ko ang!"
vilangan na o voongnokayo kano matanoanit am tatomakaitkeh.
do toos ya am, na peyvahayan no totoo.
ya amiyan do pantaw so yamanci no, "sidongen nyo pa yaken! ta da nitakaw o wakay ko!"
maniring o totoo am, "mo katenngan o na yanan no wakey ko?"
maniring o karam am, "ko jyatenngi, ko apwa mangey manakaw so wakay am, ya ko jyanimakatakaw, ko nimeyzaza ha."
moyab tamo so wakay an!
mapikagling sia, "angay iyoyow o kagling ito."
mowyat o ananak a amhakakow. asa ka tao o meyliktow jira am, to na nita sira.
macita ni kaka na am tona ji ngamowga iyaponged. na
mamizing no rako a tao am, maniring am, ay ji kamo makamo ang, ko jyatenngi ori a vahey nyo.
amiyan so adowa miketeh a mahakey sia mivahay do teylaod, kasaraw am ni manba sira so kayo do tokon, macita da o miketeh a mavakes sia manavo so ranom do ayo.
no kakoa am do asa ayo, mivahay o asa a sapang, ya makey mivalavalang so araw.
am, da ji niyakan si ya, da ni pakan so aro o pia kanen kano pipia ayob, akmi panirisiring a maizay do da yanan.
ya magaga o liktamavakes, na pa ji ni macizizyak do mahakay ito am, yato macililo ji ina na a mangey rana.
ikadoa na aep am, masta na ni magaga o kadoan ili a malalavayo tao, ya mivatvatek so vakong do vahay, am abo o sinaboay, jimapidokdok so apoy, teymaen o kakawan na ka jimivatvatekan.
do kataotao na ni magaga am abo rana o lalitan kano ovey, na tovoin siipasalaw angey rana. do amian am ya makcin a ya mazekmeh si ipasalaw, manowji am ya nato mawakwak do pais no ai ni magaga.
am ya na mararakeh, yabo rana o oyoyat na ya ni mikala so ikakza na o tokon piwalaman na, ka to na irerayan do dan a, makapia manito so apia do matamata na, kapireket so mata na, kangey na rana do karawan a mawakwak.
mamiren da no omalalam am, ikaznga da.
matoatonton do makapira a vehan, aro o vazay no sazo da na katengan no omalalam, marokaw so ononed sira am ya meylamnay o kataotao.
mamiring ko no kakoa am amiyan so arako a enep
o rarakeh am na ni panta sira so mapamiomiot.
misad sira do sansan, sya makapia mangaod, a mangey do karakoan no enep.
ya kalawan o kailian tao sia amiyan do toktok no tokon a manita, ta da jiasingkad sira adowa tao
mipangci rana o enep am, o minararahan no awa am, mivaiyo a tokon kano ayo.
Kacaw, "ya makcin o velek ko, amiyan so kanekanen?" ina, "ya mavaw rana o iyakan, pangain mo do a pangakowtan a kikay an"
adaday a wawa yato amiyan do mata na ni Kacaw, to malalayo si Kacaw a yato okso rana do wawaw.
akes, "beken a tamo ya mangey miozb do tokon? ko masta inio ya aroo ni pinsanan o prapzatan."
asa araw,to na aapen o cininon ni ina na mitominon.
ya amiyan pa o asangernan a araw do angit, mangdey so araw a ya matdong.
koan na ni panay, sia mateneng mitokzos o mahakay, am tamo mavakes ya matenen manaod, pakapia en tamo o asa ka arakoa tawaz, ka tawaz tamo so araw.
da ni tawazen rana o apitoa ka araw, o ikawao na a araw am to mimamao rana so vehan, ikasiam na araw am ya nizombak ka pimamayoen rana so mata no angit.
ni mangey do gako si baka, koan na do sinsi am " apia ka nanaon mo jaken misega,ko makey macinanao so misega. "
na nanaon no sinsi si baka ya misega.
do da macita si ya am,da jito panci jia " mo Kololo ayoy nakem mo do ili ta. "
mamiming sira tao ipanci ji Kololo " ayoy, mo Kololo,imo saonam na kanonaw no ili ta "
ama " citahen tamo, sicyawan am amiyan rana so tovil no rarahan,aro o ni vatvatkan a matarek so ngarngaran no Yanceming. "
Manongsong " ni vatvatkan o ji no Yanceming am,da masinkad ya ipanci? "
akes " mizizyak ko so ciriciring ta,katengan na saon no arakoa tao? "
akey " mizizyak so ciriciring ta tao,ka jiawawan o iwewawalam no inapo ta,ikatengan mo saon sinosino ka. "
kasa araw, mivangon si ama,abo tao do iweywalaman,abo o si ina.
peprenak am ni mangey si ina do vanwa,na citahen o avang jiniktanan.
ina " mipipingsan tamo rana an! "
si ngskes am neypanpanci do ino na " tanek key! lisna! pianoanood ey. "
o ino am na amizingen o ciriciring na ni ngekes. ya miazoanood so na ikakza a anood ni ngskes ya na tovisan o ciring ni ngskes.
aro o na katengan no ino, mamiming patotoaw na patovisan o nakem na.
mizizyak pa o ino " ikongo ya mo ni pacicing yaken,ikongo mo ikakza,no mo pa jiwasik yaken am,mamimin ipanci ko do vayo a ino an. "
amiyan so wakay ni makali na,am jini manakem,amiyan pa so alavat kano tamalid ni makarong.
koan ni nanpang:" ikoanen no arakoa ranom kakeykai na mahesep no apoy an! "
ori mahey rana am, da ipanci teymowyat si nanpang.
makaveyvo rana si manongsong am, komaro do vahay da a kangey na mivazay do Taipei.
si manongsaong am na ni pangaing do tennaw o siasin, apia koan da no aroa tao.
ya makongo o tozatoza? ya mangey o tozatoza do vehan. o vehan am na ya ngayan no tozatoza.
makas rana o araw,ya na mahep. na ji ni macita no tozatoza o vehan.
ni mai o asaka keysat do koysang, ney pacicing sino o niseyked do rarahan jito a otobay. ononongan da ya amian mivazay do koysang a tao a,o otobay na no pangavavawan a tao ito.
no katazak a tao na pa ni kasomran am,macita da no aroa tao am,da ipanci,ya malkekan o likta kanakan!
kasa a araw am,pakarangen o lima nio koan no sinsi da.tona awawan aapen o kawanan a lima na no mahakay,iya a ni pakarangen o kaozi a lima na. ikamingan da pamiyaen no aroa tao.
maniring si Manlikod " amian tao ikakza na kawanan a lima,amian tao apiapia o na ka kaozi no lima na. araro o pa makzan no kawanan a lima na,makzan kaozi no lima nam ya jiasanonsonan no tomatakaw,am ori ya makzan ikaozi no lima na a tao am da toablisen ikoanen no kawanan a lima na."
am ori,o mavakes am pitalirong ka somazap na do asaka mavakes itoroen jiya o hana.
mowyat ya mivazay,am apeleh ni makaap na nizpi.
akey " mo minomonomo do kagagan mo,am mamimin saon o warawara mo, akmi o otobay, vahay, nizpi. "
ya teymowyat si nagat ya nanaon sira manokos so vottow mimowa so kayo,ya tomicyakahasan rana o tokon da,mivog o ranom do ayo,ka tona micyakatkat a apia citaen o ili.
am,yatey malaladan rana o warawara da,apeleh rana ya mapanpan.
mangey do pananarangan si Nagat, beken a ya manarang so icioy,am mamimin ni panarangen da rana,ori na ka toangayan do vahay da ni Keysodan,mangey mamood jira so icioy.
ko ciscisen o aramay, beken a ko micininon.
ya ko apoasen pa, ta ko micininon.
koan ni akay, o mavakes saon micininon.
ngaran ko si Oyatan, mahakay ko. ko manakem ka pacinanawan so icicirawat no Tao
ya mowyat amapeyvazay so yencomin, mowney rana si lin roy cang am maciyangey macipayog do kaygi no asa ka maataw, no kanang am iya saon asa ka Yencom do akmi panirisiring do asa ka maataw a jiing
no kanang am noon koan a do ipong o ama ni iln roy cang ka toda milis do ili da.ji na niawawan o niamoon a ciring ni ama na jiya, inaoy si kasa a araw am, yangey ko sira tao namen somibo a mangey do mina masaod namen.
koan no kinsivo no Cyong kow, 'ed'ed no italamozongan namen am no pitalirong am beken a yamen ri sira Sekalo a tao, am ori da tosazibo a vazay.
kanakenakem ta pala o icicirawat da no kinsivo a ji mapeyyangangay. namen ikamo inio ta mina makdeng a vazay a kano pangtoktoan a vazay am, aro a mikamadadayan a ikeyngen so nakem a kano niziknan da am."
manowji rana kapakaranes da do Hencon pantaw. apia o paoben da, sia makaaap so ya mamnek a vazay. da ipanci sira am "Sekalo," o ipipangayan am nimavangan do teymazwey a aleleh, akano nimapo do "Karo" a tao.
koan ni Sakay, "ya jiamasapzid o asiasi no kayo, koman ka so asiasi no kayo?"
mabazangbang o tamato na segan ni likta kois.
koan no likta kois "apia nio ni segan, aro o gazas na."
masaray sira mangey ravaten o vazay, am da ni litai sira tao a Ipong. nimaciangey o aroa tao namen sia mamiming nizakat da no tao a Ipong.
koan ni salang, "ya aro o lingko do jia."
ya makey macialalam ji kaka a mahakay si Mazngang. do nakem nam vazay no mahakay am ta jipivazayan da sia no mavakes an.
sicyawan do kaliman am, nitazak o ikapito a anak ni nagat, ngaran am si Italan.
kasa araw, panci na ji Poloy ni Talomo, "ya mivazay rana si ama do arakoa pongso, namen mamimin mikeza ya mangey do arakoa pongso."
mamizing o ciring ni akes si Paloy am, to na miminen pavokaen o neymakdeng jiya o warawara. o warawara na ito am, inana nimasingkad da do takey no kangey da meyyoyo si Talomo.
masaray si Ngskes, "yatey apia saon am! ya marai niseksekan ni kaka a mavakes, mamindan noka ikaklo na araw no ka pisinmo am ori, mahay rana ji nimai rana do vahay, ko ikakpaw siya, ta ya na mangey ji ni mai do vahay!"
segan ko o nimisisi! koan na.
miarap sira pakakasi en o tao do OKELAN no HEKOW am, ya manghasi o aroa tao ni zakat da, nimamizing pa kaykayoban da o aroa mavavakes a, am ori yatey malahet no ya tomasapo o ya miarap a vazavazay.
omalam a mangey do ili jikahasan si Nagat, sia mamimin miayob so mowgaraw a ayob. ya miyangey a miayob so mowgaraw a ayob si nagat.
iya am ni siva na o syasing na ni Katiosa, am beken a singbong a tao ni siva jia, yato milamney rana o tao ta amian rana so likta dingwa.
ni pangey na do Wanlo o syasing ni Katiosa, beken a pangaing do vakong, amian rana o Wanlo am yato milamney rana o icicirawat no tap.
tana ya milamney ney kangay rana so vayo a niya mag a keci, am no jiminakenaken o tao ji macisidosidong am, ji abo ka tona apia no icicirawat tamo do karawan eya.
ney panci pa no sinsi, "simaraw am nio katengan sino o tao ya amizingen o anaonood nio?"
pianoanooden o anoanood tamo an!
no kanang am do Wanlo amian so asaka tao ipanci na, o asazivo a nizpi o Pitepi am, apia ka papalitan na so adoa ka nipasisiten a odong. mangey do katlo a araw am jiozaing no tao a ka tona ngayan do ikapat na araw am to amian rana so tao nipanazang na. miratateng am aro o tao ikatangan da rana manoyong eya, o Pitepi apia ka pingongoyod a nizpi.
iwawa ji da anoyonga no tao o vakong a nizpi nakem no seyvo, papowan ka amaog so vakong a nizpi no seyvo an, apia mipalit so ovay koan da. am ori ipanci no seyvo ya manoyong eya o vakong a ovgay.
mikala so aroa tao ka sidongen o Okelan, am da jiozaing ya ji ablis o marahet a iyangey no Elos.
do Kalingko a asaka ili am asaka tao si Singcyang na ikasi sira na ka angey do Okelan sidongen sira apzatan o tao.
na jimya ni ina na mangey ta ikasinalow na si Sincyang, am to na apseka ni Sincyan a mangey. ya na mangey do asaka maataw am na ka pilingwa ji ina na, ya mangey rana do Okelan.
patovisen no kagaga na, "mangey namen rana! minamen rana!"
ya macikeza do kalang a omalam, na tojiasingkad o irang.alibangbang kano minakorakorang.
na macita ni Jingyen o arakoa wawa, mowgaraw o angit, apia citahen o taw.
koan ni akey, "makapia macizizyak do kagagan an ta kanyo na mangay rana, simaraw!"
