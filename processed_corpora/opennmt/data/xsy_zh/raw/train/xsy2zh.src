'ilbalbalay!
'itayso:ani!
kapaSekla'an
min'itol.
oh.
sirae'aew.
sahoewisin.
ka.
pil'awan.
ma'alo'.
tangtang.
'oka'.
'ititi'an.
patpatalpeteh.
to:o'.
hayno'.
SaiSiyat.
say'ino'.
'ihi'.
pinatiyay
komi:im
katal'oemaehan
pa:aw
manakiS
papanae'
kashaw
minhae:ar
pawhi:il
baba:i'
tawtawazay
hayawan
Sa:wan
kaybaybaw
tanohila:
karkarang
Sayna'ase:
minrakeS
botbotol
tabtabilas
karkaramo'
'e:nawan
Sinbil
Sinarakan
'iriri:i'
kapatalayan
'a'elet
tilka:an
kaboehoel
'as'asangan
romaylis
tomrong
tatoba'
'ititi'an
pin'a'ehe:an
talboyoe'
homabos
tiSiSil
topa:
pa'alowa'
minhaehae:oe'
rareme:an
hahi:il
boeloe'
koSa'en
tatilhaehael
Saypapa:aS
ma'a'e:eS
SaSiyoS
patil'aet
ramo'
paSte:boe'
mantamako'
'aeh'aehael
papikano'
parae'seb
hinra:iy
timo'
wawatos
hawka'
kaprotonan
haSa'
kakiw
kamti'
'abo'
talsapal
totoS
Siyobokan
kamapoSak
hahoraeh
Silam
zomzomimos
kiSba:aw
tikinSa:o'
'omtot
balih
bo:ok
'omahowiS
tiSpi'
binlengan
kinbaki'an
pino'azis
halapaw
kata'owan
kawnatata:a'an
'inalingo'
pahalayen
malnobaboy
to'oya'
minahael
hae'hae'
tirarangan
paktata:a'
rarakep
babaton
lalawir
saso'so'hae'
kabkabih
Si'alroton
kinora:a'an
kinon'es'es
hibo'
mintani'
pasabo'
hahae:op
'omawpo'
monpoSal
komalahang
'oes'oeso'an
SibSiba:i'
'aybolen
kipazay
lalibo'
'ay'ayaehan
ti'lihlihin
parae'oe:
lalazem
montoroe'
kasi'aelen
'aSkanen
taynga'nga'
tomalek
'omalep
raro:o'
hebengen
se'e:en
makak'opi:
'a'oetoe'
honha:i'
sinakeban
toliyab
pawpawmamno'
maySoSo:aw
rowaSek
sin'elan
ko'oemaeh
hongiyo'
laliyabo'
rarepe'
homa:ong
hinaleb
paSkira:a'en
mal'az'aza'
maSpalaw
malraw
Somorangi'
kati'azem
til'aet
maytipoe'oe'
'akoey
pakosi'ael
pa'alibih
lalobihlobih
hinhinibih
maybih
rasiwazay
maylal'oz
paSankinolol
minta:'olo'
Songa'nga'
kakliyabo'an
katiyawan
Sihoekhoek
Sisae:aeh
tinrong
rape:
ra:wak
minayna:a'
'ineseng
paywa:ak
kilakil
pakngalpae'
Sa'iSin
tiwayen
Sangay
homayap
somapsapih
kamahangal
homiyong
tapa:ngasan
kakrangi'an
baba:aw
bowaw
Sekla'
romhaep
Somiwa'
tibtibon
sihoe:en
bizbizo'
kayni'
'izi'
'ihi'
'oka'
ma'
'aehoe'
ngiyaw
baboy
katin
Siri'
hosong
'aewhaeS
tata:a'
kabkabaehae:
'aelaw
pongaeh
hinbetel
kaehoy
biyae'
'aewpir
basaeh
pazay
tawmo'
'iyok
kayzaeh
pil'awan
ma'alo'
mowa:i'
kas'oehaez
somi'ael
min'itol
mae'rem
kiSka:at
ma:tol
homlal
homoba:ang
ranaw
timasa'
'ayaeh
biSbiS
maraS
'omoral
bazae'
komita'
kita'en
minowa'
ra:am
kayzaeh
waSwaSak
'aS'aSay
'ol'olae'an
'ititi'an
Sil'i:
hil'awan
'inaro'
'itoSan
'ibabaw
'ir'ira:i'an
'ir'ira:i'
Siyae'
makakreng
ba:in
rini
hayza'
wa:i'
payaka:i'
kita'
Sa:eng
'in'itol
si'ael
'in'itol
pil'awan!pil'awan!
tinal'oemaeh
hahila:
'isahini
kaysa'an
kahiya'
rim'aen
ririm'aenan
hae:wan
hila:an
rineme:
'elngihan
bolalasan
ngangilaehan
koko:ol
taew'an
kakiSka:atan
hahila:
'ilaS
bintoe'an
homom
kawaS
kina:at
kaka:at
tati:iS
talka:
kabat
rayhil
kayba:en
ra:ma'
laleke:
mali'
'in'itol!
Sa:eng!
'iyahimi'!
yaba'
'oya'
baki'
koko'
minatini'
minayti'
'aehael
mama'
mae'iyaeh
tatini'
korkoring
minkoringan
kamo'alay
kabina:o'
kapa'onhaelan
kamatortoroe'
kamakiSka:at
sinsang
masa'
kangeselan
ngabas
nepen
ta'oeloeh
kinmae'iyaehan
hima'
'ae'ay
'ataw
'obay
para:in
'ae'aew
maya'
toway
So'o
siya
yami
moyo
lasiya
hini
hiza
rini
hiya'
kano'
piza'
koza'
hayno'
'aehae'
roSa'
to:o'
Sopat
haseb
SayboSi:
maykaSpat
Sam'iyaeh
ma'alo'.
'am
'api'
rima'
rayno'
ya:o
komita'
Somater
'ini
hahila:
'ikakoza'
rohaenan
hiya'en
ma'an
nakhara
'inay'ino'
walo'
homawan
maelaehang
minaSangay
tomortoroe'
'alnoSaySiyat
kitoya'en
ila
tasi'ael
pazay
taSa-
tatimae'
kaSkoy
'ayam
katin
'oesizo
pilosnaw
'oka'
taSabae:iw
tinalek
'okay
'aemet
tabalbalay
kawaS
'omazaw
ta'ila
tapanpanra:an
nak'ino'
bazae'en
ba:yoS
'iya'azem
wa'isan
ba:i'
'a'oral
maSangay
'izi'
ngowip
'araS
Sinangayan
'ampowa'
matawaw
homawaeh
nanaw
hinpilaz
'omaem'aemoh
kina:at
'iyawa'
bo:ong
katibae:iwan
may'ino'
payhini
'alreheh
siwazay
kayi'
kabih
kinbazae'an
'inaSkan
kaSna'itol
minayroSa'
Sahoero:
hikor
Sinrahoe'
ka'nal
kalihokan
tiyam
'iyakina
tatpo'
tahoki'
talam
sobae:oeh
taSamari'
'iniSo'
kinwa'isan
walae'
tawaelae'
'itih
kaSikar
tasingozaw
minay
kaSa:engan
kapapama'an
maSa:eng
somapih
haehae'
kaSepe:an
rawaS
'inaraS
talobih
malnoSaySiyat
rahoeran
tomalan
tatoroe'
kapayaka:i'
haSa'
'iyakin
kala
mahrahrang
'iwa'ay
tabin
maySoSowaw
'inowan
'iyakaliyaeh
basang
baki'
koko'
maSriyae'
tatini'
'ana
pakSiyae'
tayhobaz
nonak
'aehael
kapatawawen
ta:aw
minatini'
minayti'
kamapowa'
kamanra:an
kamahomoba:ang
kamama:tol
niya'om
kil
hila:
wa:ila
niSo'
Sayta'
tomihoroe:
'inak'ino'an
minowa'
'isa:a
Sil'i:
hil'awan
kamari'an
kapawhi:ilan
'aelaew
bibi:
wa:i:
pinilosnaw
por'oe'
powawan
bo:ay
tatalek
taropa:
papama'
pae:aeh
taypae'
kalihapoyan
paza'
baSe'
hororay
pinaehrahrangan
sasbong
'a:ay
'ita'
tabae:iw
bae:iw
sinsangan
kinhonaehnge:
kak'ayaeh
mak'aehae'
mayaka:i'
ta'alingo'
naehan
haysiya
lobih
'okik
'inkaeholan
mantamako'
nisiya
kari'ael
payaka:i'
kakrangi'an
kanman
mari'
taSater
tapanabih
kasi'aelan
Sinpaehpa:
si'aelen
ni
tatalam
'inomaS
pinaskayzaeh
kinbangih
Sapang
mina
hinghingha'an
So:
waliSan
baehko'
boe:oe'
tinawbon
howaw
bowa
'oes'oeso'an
manmanra:an
homayaw
'ihi'
pakayzaeh
SawaSay
'oem'oemaehan
'omalingo'
'oemaeh
nakhini
kowa
'amiSan
maskes
hiniba:
karpa:
biyae'
'inokay
hiba:
kaSnay'oes'oeso'an
hoSa:il
Siba:i'
rakolo'
homola'
kinSiyae'
miyarong
'a'iyaratal
rengreng
honsasaboeh
ngangilaehan
pinotoy
papsoeh
pawa'
makakreng
ra:am
saboeh
mae'onhael
nak'isaza'
papahowih
hingha'
hin'az'azem
kan
bowaw
riri'aenan
'iSo'on
'omaybel
tase:ez
taSobowaw
karangi'an
'alikaeh
Somobowaw
'asang
kateSnenan
'ila'ino'
kapa:tol
lalo'
kawkel
kakiSka:aten
Sekla'
nimon
noka
ka'ilkashawan
sowiti'
'aewhay
katatoroe'en
tabazae'
sawa'
kaybaybaw
pinayaka:i'
sa'iwaz
Sa'la'
ripon
kamahayap
kapanpanra:anan
hahola'
Singil
minpongah
pakita'
honasamez
Sa'ila
panpanra:an
'oyong
taboeh
kamatalek
'akoy
'ilaS
kaSangayan
tapaS
minkoringan
maehrahrang
sawsawa'an
Say'ino'
kilapa:
Sarara'
tinnon
kahiba:en
'a'inola'
'oel'oelae'an
kalalohayen
rawak
potngor
tapae'onhael
pakilwa'is
paSta'ay
kapaSta'ayan
kalih
moto:
monhael
somaton
lalohay
katal'awanen
tatilhaehael
poSiyan
pae'oe'oe'
paSi'ayo'
SinSinraehoe'
taywan
Saypapa:aS
'amiS
bonong
poyoma'
rokay
paywan
ta:o:
Sow
Saw
kabalan
taroko
Sakiraya
Saytik
haba:an
'ititi'an
mowahil
kakrowaSekan
te'en!
Sa:eng.
hiya'?
'a:ay.
'iyahimi'.
'inmana'a.
'ampowa'?
'a:ay!
kin'i'iyaeh
hopay
Sowawen
ma:ma:ongan
bangbangolan
kakilih'er
tokoeh
Sorater
ma:basez
SibSiba:i'in
ti'oetoeh
'in'alay
Siyae'
pazay
'iyabiyal
paSiwa'
kaSikar
kawhaenan
rika:
bozos
biSbiS
tiyal
kapil'iyo'an
'iyo'
'isa:a'
sowiti'
tikot
rempe'
'oSa'
paSta'ay
Sakosiza:
kapayhahila:an
topa:
talobong
pinobae:aeh
Sinbil
hininSaylo'an
pina'alowa'
pa:ka:i'
mayna:a'
laro'
hawka'
kawaS
samiyan
'asang
min'ae:aew
tomilhaehael
tata'
saksaka:
mayha'ha'
talek
paSkorkoring
'omangang
Somahiwis
ma'az'azem
ra:an
Sinarak
katalsekelan
manakiS
kaSbikaeh
Sipantopoy
Sipanpangih
miriri:i'
mowahil
he:heb
Sahaehae'oe:en
pinahiyo'
'obilangan
hihimi'an
ka'oSa'an
hito'
ba:la'
langi:
sa'owaz
SaSinSinrahoe'
SaSokayzaeh
habiyalan
lalowa:
tapa:tol
'am'amoeh
kapnaba:an
papSiyay
SaSater
ra:waS
Sahpi:ih
'iniSriyae'
ka:Seb
makakSiyae'
Sahoero:
'ae'aewzaeh
'iSka
'inoSa'
rinakep
'ayloSay
bato'
'opi:
kiko:
kakoway
hoero'
komobae:aeh
haeba:an
'es'es
maehrahrang
Somobowaw
tirtiroSa'en
tina'to'
'a'apol
hingha'
tawtawazay
sa'sa'ih
moto:
SamSama:an
Sememe:
tal'awan
Somahoe'
Sinpaphae:
'iyaSamSem
Sinorateran
binsong
kiSba:aw
mowa:i'
'aroma'
'inimon
'o'owa'
sisilin
pon'a:iSin
katimtim
pozok
hikhikhik
tilbabawen
se'el
'ibabaw
kina:at
kapatawawan
'i:zo'
Sepe:en
hobaz
siyan
'inak'ino'an
'ilaS
Sam'iyaeh
pongawpongawan
bekeS
heSe'
Sopoti'in
nakhara
herep
kohngapen
'omahowis
'a'ibabaw
pakhil'awan
tatini'
'iSpi'
komoSa'
wasal
tirakiS
'oemaeh
paskayzaeh
palono'
hekla'
saboeh
'aewhay
'oral
'omowaz
mintawaeh
kaklobihan
'al'alihan
Sekla'
'iniya'om
kamo'alay
'alikaeh
pa'alowa'
pina:tol
pinabnabih
mahoero:
kinitkita'
kasnaw
Sisae:aeh
haSa'
hahway
ho'az'azem
tomortoroe'
towa'isin
manabih
maSnga'gna'
'angang
'ihoero:
romamramay
ranaw
'inokik
tiniSkobae:oeh
paSiba:i'
kaspengan
'aring
miyatabin
hon'alih
taniSowaw
'ini
haysiya
sazek
soma'oe'
minayngaso'
ralom
taboway
'aSkan
'iwan
maySoSowaw
tani
mabasez
sem'el
makaksi'ael
papaylal'oz
mintani'
sin'elan
lalazem
tortoroe'
Saro:or
Siha'er
kaSkoraeh
kama'alep
'omalep
'inalep
'al'alak
maraS
romakep
ka'ina'an
kilkilo'
tikasi'aelen
Si'aSkan
somazek
'alibihin
pakaykayzaehen
malahang
sobae:oeh
bi:il
kakhayza'an
malroton
SinSinrahoe'
tanohila:
tinawbon
karara:an
malbel
rikrika:
tiS'aliyaS
binke:
kelkel
raroko'
poti'
si'wi'
min'alay
wahoer
tiSla:ong
'a'iyalatar
kinrowaSekan
rasiwazay
kita'
haysani
paSihiway
pinatka:i'
SinSinrahoe'an
paySiri:
tak'alo'
kinra:aman
pinakme:
hinabos
habon
zinimos
SakSakira:a'
halis
Sipantete:
'oti:min
kaehma'
Sihobaz
hemnak
kin'obilangan
hahowiS
pinoyae'awan
sinamoehan
ngarngaran
pina'alo'an
papa:o'
ta:in
maylaS
boehoe:
tiSkobae:oeh
ki:im
'angangen
Sikayni'
'ae'aez
Sile'
koko:ol
'omoe'oe:
'ana
rae'oe:
'i'ini'
boSok
hahi:il
ta'owaw
wa'is
romae'oe:
'inokay
'omahiwis
posik
komi:im
patolotor
'omaybol
Sera:
kala'
takil
lo'aw'aw
honaehnge:
kinas'asangan
manmanra:an
tompapinobae:aeh
So:
kit'amet
maylal'oz
kapatawawen
kinSekla'an
karpa:
mak'aehae'
porawSi'
minahael
'ininhoero:
'isahini
kaboehoel
min'e:ez
'i'iyaeh
bazae'en
pakpaka'alo'an
Singowip
papayhini
ka:i'
kabaki'
mabasez
rayno'
SaSekla'
tato'aelae'
honrengrengan
ma'
'inaro'
monaseb
kamamanra:an
kakoko'
ra:i'
sasisaw
Sobaeh
saksakaw
homaba:i'
maybalbalay
'inowan
sasbong
somapal
kabat
homawak
homoba:ang
takem
paSbaki'
'izi'
takem
kal'oe'
pae'rem
pa:tol
holal
hoba:ang
'araS
tatpo'
'iya'zaw
panra:an
hinowa'
pakakreng
baesaeh
Si'Si'
rokol
lilom
lapowar
rima'/'oSa'
homiba:
manra:an
maSa:eng
komhamae'
komsi'ael
komSa:o'
he:heb
mintawaeh
ba:yoS
homawaeh
'emleb
SiSnga'nga'
maSangay
ra:am
mangowip
'ibabaw
'as'asay
balong
mayha'ha'
ma'alo'!ma'alo'!
rim'aenan
hinpilaz
kaSangayan
naba:
haba:an
na'amiSan
'a'leb
hinohaes
lolongan
'a'oral
taenaw
kala'
'ata'
bokeS/bekeS
nak'ino'
lampez/langpez
mato:ol
monoSpat
monSayboSi:
monmaykaSpat
monhae'hae'
lampez
hahi:il/sabsaboeh
'it'iti'an
tiniroSa'/hinghingha'an
yako
'ita'
nakhini
nak'ino'
hayno'
ka'inowan
'aehael
baki'
koko'
ba:iS
yama'
'anay
towanay
towanay
yanay
koso'
'aeh'aehael
minatini'
minayti'
mama'
'ata'
korkoring
tatini'
minkoringan
kamamanra:an
'aelae'
tahoki'
kinSat
panaeh
tahoki'
kamsiyolang
'al'alak
kabina:o'
rinkelan
kaklokoeh
bori:
rae'iS
hoehoe'
kinotimo'an
'aba:a'
ngo:o'
hikor
bangeS
ka:ra'
bae:ae'
'ae:o'
hiko'
haSab
poe'oe'
pangih
biskol
rae'ael
haha:ok
bi'i:
Sima:
SawiS
pae'zo'
babaki'
kaSlar
kiri:
tatroe'
ka'o:olan
rarang
wareng
ngesel
linotor
rapal
wareng
ka'iyayan
koko'
taroS
hosong
'aewhaeS
'ae:em
ba:oz
hapis
hekheklaw
wa'ae'
somay
hako'
ra:hib
'ay'ayloSay
tokangang
kakolay
kabhoet
'ae'roS
tatango:
koso'
nga:aw
walwalo'
balaS
ma'asay
babnal
'oeson
ba:ong
hanowan
hipo'
ka:ang
lala:i'
mintatini'an
palir
ziyas
mona:
pe:es
kabilowi'
kowaw
tababon
wakwak
libo'
katorhoer
kae'tim
haeShaeS
'ang'ae'
kah'ong
'a'aSem
ka:mez
'aewpir
'iyok
pongaeh
hinhinbetel
pinlong
raromaeh
boway
'anhi'
kae'niw
pangrang
wa:or
'a:imapizosan
'a:im
boway
pingi'
topon
wawarang
hames
boehi'
biyara:
karali'
rawko'
tawSa'
oe'oeng
taboka'
Sako:
hinoki'
basez
binSi'
hilok
'a:imaboehoe:
ma:ong
Singil
kalangiyaw
mae'aew
Senget
morok
tamako'
silih
poway
'iyo'
tiyaenaw
toki:
toki:
kaka:i:
wa:ay
Sina:iS
ti'a'
'aSo'
hawaw
zazi:iz
habiS
palono'
kakato:
bizo'
tanowan
kapnazip
talobong
kapahiyo'
hahmek
SaSa:il
kata:
loehong
poway
tata:oS
Sanpolo:
hahiwa'
zinowas
kapnazip
hobos
'a'ibo:
yasam
'a'apis
halapaw
'eweng
ka'alingo'an
kakrangi'an
'abo'
binbiniSitan
ngongo:o'
Sara'
'inalingo'
babaehi'
kaloSekSekan
kakowaS
kaway
kabo:bo:
koloban
taba'
kapak'iya'zawan
tilibi:
'inaro:
katakSipene'an
konon
pono:
SingaS
kakaltatimae'
tata:oS
'oes'oeso'an
lolongan
bonaz
ra:i'
ba:la'
waswasal
kaehkaehoyan
ponoehba:
hinoroe'
kamaSal
kalhib
hinhinbetelan
kamarika:
'at'ataSan
kalhib
kar'al
poSpoS
'o:'o:ol
kakoko:olan
hahola'
bi:wa'
lamo:
kasbol
palomikas
'oem'oemaeh
Se'em
hapoy
hahola'
laliw
la:ong
hahola'
tinoroe'
hinaw
naba:an
heheb
paynaehpo'
hinohaes
haleb
hataS
kae'er
kawnatata:a'an
hahangaw
latar
saksaka:
somakeb
'omayzing
koe'hael
hila:an
kahakri'ael
ririm'aenan
rohaenan
'iwazwaz
'isahiza
'insa'an/naehan
sa:ol
tinisikas
karim'aenan
mayhael
hae:wan
honha:i'
hin-
tinal'oemaeh
ha:aw
babaw
wazwaz
latar
sinakeban
payziza'
'in'alay
komerker
tal'oemaeh
tomokoeh
hakeb
'a'amar
hahiwa'
tatawae'
komaloeh
hiliyo:
zazi:iz
remek
minpazayan
boehoe:
hobak
hoSoS
tatabo:
wawatos
malat
sibal
linanger
talnga'
kala'
Sihilok
kaSpi'
komawa'
kakiShabonan
pit'aza'
habon
tomnon
tawyaeh
babaton
lalawir
hahngae'
minSawi'
kapaSket
ti'a'
kapaksel
rememe:
hahngae'
Sinikiw
tinnon
katal'izaeh
katoeh
totoS
hahoway
patay
wa:ay
totoS
kapakbo:ol
kaway
tawyaeh
kapohima'
katoeh
wakil
Sinikiw
Soma:ir
takil
kala'
ritinSiya'
ka'intani'an
Si'Si'
tatimae'
timo'
'oesizo:
zazalas
sinazek
hewek
sitaew
ka:mez
ho'ol
siningo:
walo'
wa:ay
bolasih
ka'sa'
bolalasan
'elngihan
ngangilaehan
pezngesan
habiyalan
habhabiyalan
'oelpoehan
hes'ezan
tinbong
kapa:tol
kinbazae'an
nonak
hahila:
'ihi'
katalsekelan
kaspengan
'inak'ino'ino'an
kababae:iwan
makaksi'ael
papahowih
'eleb
tibae:iw
hawaeh
be:ay
Sibae:aeh
rae:iw
'ae'ae:aew
potngor
rae:iw
kaS'abo'
pakalbel
Sowaw
lobaeh
'ikakoraeh
sa'oe'
kako:ol
mehes
manakiS
mari'
tapez
Somina'
Sibih
mayziza
Somakap
manmanra:an
Somowaw
somakel
monSo:ol
rasiwazay
kas'oehaez
minaSa:eng
miniriri:i'
'eleb
minowa:i'
homakama'
kaSlatar
tomkaw
homoroko'
halay
makakSiyae'
mari'
Sembet
hazab
panae'
ngizo'
tako:
kontotol
kinmaeh
lalengeS
mantete:
kaka:aw
ta:'itol
paywawa:ak
pama'
hintari:
homangal
panibih
hintabo'
tomono'
'inawpo'
hiyop
kowih
hiwa'
lalangoy
Sa:il
rakep
pama'
'a'apol
lakay
botoe'
hoehoeh
laehae:
'al'oetoeh
sisil
pakme:
botoe'
konre're'
hebel
be:eS
tangoe'
silaeh
roton
Sobowaw
hebel
'ilo'
'opi:
zikzik
makme:
tiklih
kakoway
bolak
tapez
tete:
potoy
sizab
lalengeS
Somowaw
tomartari:
malbel
wakit
tomi'er
kaSkoraeh
homiwa'
se'e:
konre're'
tabo:
rakep
biyawen
Somarak
komolala'
pori:
malkalkal
poepoe:oeh
maSraehray
Sawik
maSkirkiri:
'omazip
'omiyang
kato:
kae:oeh
tektek
to'to'
kakoring
honroko'
tomowak
waSwaSak
miyataltaliki:
'oes'oes
moetae'
ka:as
Sa'en
Sa'enen
Sobis'i:
baba:ok
taetae'
miyaralom
kotkot
kitoya'
komhama'
sasbong
Senga'nga'
panabih
'oma:ih
singozaw
Siwa'
paka:i'
'angang
pon'a:iS
tiSkobae:oeh
ziyae'
tomirmaraw
tortoroe'
ma'az'azem
komitkita'
balong
Sarara'
tikot
hangih
Sobaeh
Siyae'
bi'i:
Sobaeh
homSoS
kinSiyae'
tal'izaeh
baehi'
mintani'
'omaS'aSay
homboe'
pal-
sa'i'
sapoeh
maywawa:ak
karma'
baso'
maSowab
soloeh
talek
'ayna:a'
baseng
patiS'ae:'ae:iw
kaehos
paklo'arol
tal'izaeh
homariri:
panrahi:
sisaw
pahiyo'
hangra:
Somako:o'
pilwaha:an
pamowa'
nazip
Somo'alay
'omaS
Sil'aeto'
kalahang
somnge:
'altikal
hebeng
Sihiwih
soksok
Sapel
soloeh
hapaeh
'iyahinbo'
hola'
Sahoe'
halay
Saro:ol
Sompan
tono:
rowaSek
masay
tipangih
pawka'
ramo'ramo'an
'omaySi'
pa:ih
malahang
som'el
'arap
kaksis
lala:or
minhae'tiS
biSbiS
ma:nani'
bali'
maskes
rikrika:
'it'iti'an
mis'oeh
'as'asay
karpa:
mantae'
lihlihpihan
hara:i'
'alikaeh
tilka:an
kerpe:
'ae:'ae:iw
hopay
pakpaka'alo'an
SaSo'
tatini'
'aewhay
pae'is
ra:waS
ma:riyae'
kakaw
honaehnge:
tatoba'
haloehan
'az'ez
hapapong
'al'alingo'
patranga'
haeba:an
hil'awan
'aehis
bangih
tomiSapang
mintari:
haliwatekan
ha:olhoel
toSpokan
'anhil
pakpakezan
'a'iringan
hororay
miSbabangoe'
leheh
kaykayzaehan
mowahil
maylal'oz
min'am'amet
balbalay
nabnaban
rarahoe'
sase:ez
kayzaeh
ra:amen
ti:iS
tomrong
sipsip
minlakay
nom
losae:aeh
tilhaehael
rompe:
homamez
SowaSen
Sominter
Sibih
'emlet
'omo:ol
hinngas
minsalaz
minhae:ar
pa'intani'
boloe'
'elet
hayza'
mayngaso'
'aSkan
tomay'alay
sizaeh
komawtaw
tihoero:
Sepe:
pateleng
tomono'
hinSaylo'
'alebe:
kayzaeh
kayni'
'oka'
mam
'isa:a'
'ana
makSa'
lal'oz
ma'
nanaw
baba:aw
sowiti'
honha:i'
'inokik
'izi'
'isa:a'
rengreng
mak'aehae'
'i'ini'
nakhini
baba:aw
saboeh
nanaw
ay
ka
ka
noka
ngoray
ko'oemaeh
wa:on
pinanra:an
siya 'a'abaSen SipakiSka:at, papayra:an 'okay kiS'amet.
moyo 'ampowa' 'a'angang?
hini 'a:im 'a'anhil si'aelen.
hini 'a'aro: nom 'omaro: ka ralom.
hiza pongaeh kin 'a'awpong 'ima sem'el.
hiza Sin kano'en kaehoy boway kin 'a'awpong?
lasiya 'okay paehrahrang 'am 'ikakoza' rima', 'a'ayna:a' ray taew'an.
So'o 'okay honasamez, ma'an 'a'eleb ray latar.
korkoring 'a'ibabaw ila ma' kayzaeh ila maSpalaw.
'a'ibay ki katoerhoer o babnal hingha' kin 'angiS.
hini 'ima 'ol'olae'an kaehoy ma'an 'a'ilo' ka ra:i', 'izi' boeloe' naehan o!
ba:yoSen kaehoy 'a'in'oet'oetoeh o somibo:.
So'o ra:am ki'oeway, niSo' minari' 'oeway 'a'inaro'.
haysani ray pinatiyay 'oka' ila i kita'i ka 'a'is.
yami kil 'in wa:on a 'aehae' taew'an 'a'iyalatar tabin Sera:.
'a'iyot pakhayza' ka korkoring.
hiza korkoring 'oka' ila hi 'oya' ki yaba', ma'an 'isa:a' 'a'olo'on.
hini korkoring 'aring 'ima 'ol'olae'an 'a'olo'on ila ma'an.
'a'omaS sem'el ka ka'naben.
pazay minboway ila haba:i'in 'a'opi'opi:.
pak'akoey ka sini'ael 'aewhay 'a'otoehan kita'en.
hiza kabina:o' kin 'a'otoehan, haba:i'in 'am malbel.
kakhayza'an ray pinatiyay 'akoey ka 'a'oyo:.
nisiya 'a'rep naka 'ilaS kin kayzaeh kita'en!
'ampowa' boeloe' ka kasi'aelen, kin 'aS'aSayen.
matawaw mina 'izi' 'aSay'aSay 'okik honaenge:.
So'o matawaw 'ampowa' 'aSay'aSay nanaw.
niSo' kayba:en 'ampowa' 'okay 'aSkani ray kala'?
'ae'aew 'i'ini' i 'aSpalaw.
'abaS kaSray wasal.
minatini' 'aewhay a tomalan rengreng marma' ka rayhil ni 'oya' Sebeten, 'abe' o!
kizaw 'opi:in ka 'ae'ay 'abiSbiSin porawSi' ila.
'aewpir hebengen ray 'abo' 'ima rikrika: makSa' ma' 'am 'as'asay ila.
nimon taew'an 'abo' rikrika: ay?
ma'an ka tatawae' ha:aw 'abo' 'inaSkan.
Sa'ila mari' ka 'abora' nom tikinSa:o'!
haysani 'abora' wa'isan ila kabae:iwin.
'abowan ni koko' raro:o'.
ray pinatiyay hayza' 'akoey ka 'ae'aeSem
'ae'aetaS si'aelen 'aehis a tomal.
Sa'ila lasez ka 'ae'aewpiran!
siya 'inmana'a 'aeh'aehael.
talawsan si'aelen 'aeh'aehisan.
ma'an 'aehael haeba:an.
ya:o ki siya 'aehael.
hiza 'ael'aelaw pinak'ae:'ae:iw.
hiza ngiyaw mam romakep ka 'aelaw.
ma'an taew'an hayza' 'akoey ka 'aewhaeS.
hini kapayaka:i' 'aewhay bazae'en.
'aewpir 'ima kopoehan kayzaeh si'aelen.
kakhayza'an mae'iyaeh somi'ael ka 'aewpir ki rokol.
hini tali' kin 'aez'ez si'aelen.
matapaeh 'akoeyen ka ralom lomowang ila.
So'o 'al'alak nanaw.
'al'alak wa'isan rima' 'omalep.
'al'alak hayhayno' ila?
wasal 'am tirakiS ka 'oemaeh, So'o 'al'alikaehan paskayzaeh ka palono'.
'ampowa' 'ika 'al'aliman?
yako ngizo', noka korkoring ma'an 'al'itolon.
'izi' 'alSay ila! Sa'ila talek ila ka pazay!
hayza' ka mae'iyaeh somi'ael ka 'alabang.
halis ki tawmo' hayza' ka 'alabang.
rima' 'oes'oeso'an 'alba:iS mina!
'aleleb ka hiza hinohaes.
yaba' So'o rima' 'oes'oeso'an 'alep ka waliSan lobih o!
So'o Sa'ila 'alep ka hako'!
waliSan ni baki' 'alepen.
'alhaehae'oe: ka hawaw!
siya kayni' 'alibihin ma'an!
minae'rem 'izi' 'alibobong 'aewhay maehngap!
tatini' manra:an 'alikaeh naehan.
hato korkoring 'ampowa' kin 'aliman? Sa'ila kita' 'ampowa' ila?
hini 'oes'oeso'an bazae'en 'aliman.
pas'i'is ka 'alimono: pa:ralomen.
siya 'alingo'en ma'an.
ma'an 'oemaeh pinamowa' saboeh ka 'alipa'.
siya maskes 'ima 'alipotoy ka poway.
'alnoSaySiyat! pakra:am ka tatini' niSo' pinanabih.
'izi' 'alnomoto:! yako haSa' bazae'.
hini korkoring 'aloe'oehan, 'iyakina rika: ila.
kawaS kin rikrika:, 'alola:ong sowiti'!
hiza 'aehoe' kin sopaloy, yako 'oki 'aloso:.
hini poway 'alowa' 'ini 'oya' sasisaw.
So: 'oya' minSa'la' masay rima' malraw, yaba' So: maybi:il 'oka' ila i 'alraw.
hini korkoring 'ima 'alro:or ma'an ka pinayaka:i'.
yako 'ima 'alibobong 'altikalen ni 'oya'.
walo' ni 'ataw 'ameten ila, 'oka' ila.
ray 'amiSan lolongan ka ralom ma'sih ila.
'amiSan ila, maskes ila.
noka 'amilika' bekeS 'ima habiyalan.
siya 'amkay si'ael ka pinatabil kasi'aelen.
mae'iyaeh So: 'oka' ka kae'leng 'amkik bazae' ka pinayaka:i' noka mae'iyaeh.
So'o kin 'amoeh sizaeh ila 'am koma:at.
niSo' 'ata' hi 'amoy ay?
hini kashaw 'an'anhilan rae'oe:en, niSo' 'inaSkan ka kano'?
siya kama'anSay nanaw 'izi' Sa'i:i'.
korkoring ni baki' kahiya' 'angangen.
korkoring 'angiSin ma'an paprae:iw ila.
yako somi'ael ka 'ima 'anhil walwalo'.
hini boway 'anhil a tomalan.
ma'an tilibi: 'ano'en noka korkoring 'aewhay ila.
kawhaenan 'ima 'omoral, 'isahini 'ap'apoeh ila ka ra:an.
noka hiza kabina:o' 'apaeh hayza' ka hinoba:ang.
mae'iyaeh tatini' ila babiSbiS ka 'apo'.
'izi' papa:tol 'iyakin! ma'an kaSlar 'ar'aran.
'akoey sin'elan ka 'araway kaehoy koSa'en 'ar'araway 'oemaeh.
niSo' kina:at 'araSen ay?
yako kakhayza'an 'ina ngizo', hayza' ka 'arap ray 'ae'ay.
ray rareme:an 'ima 'ibabaw koko:ol koSa'en 'areng.
'areweng kayzaeh SiSokae'niw.
'ariS nak kowaw o sopaloy sowiti'.
'aring siya matawaw kayzaeh ila 'okay lamlam.
haleb noka sasibo: 'arolon ila.
So: biSbiS ka ta'oeloeh, lihlih ka 'asap.
'ase: kaehoy kita'en 'oka' ka kowis.
'at'atip 'ilo'en ki 'oesizo: hangra:en kayzaeh si'aelen.
miriri:i' ray 'ataS babaw sasiziw ka 'ae'ay.
'ataw 'in noka kamanra:an a raro:o'.
'atip ka'apisin ka tinon.
botol rengreng somi'ael noka 'atomo' boway.
noka 'atomo' boway 'in noka botol a kasi'aelen.
koSa'en " 'atomo'," 'isa:a' hayza' ka 'atomo' sem'el riza.
So'o 'awan 'ini hiya'?
'away 'in paza' a korkoring.
'awbo' nom romakep ka 'aelaw.
lolongan langi: 'akoey ka 'awi'o:.
hiza mae'iyaeh 'awmomza' ka sin'elan.
Sa'ila mari' ka 'awngaw ray tatimae'an!
korkoring ni 'oya' 'awpo'en sawa' ila.
kapowa'en 'ay'ayna:a'en! 'oemaw 'am 'okay wa:i' mina!
hiya' 'ayaeh ila?
baki' mam 'ayaeh honaehnge: ila.
So'o bae:iw ay ka 'ayam?
So'o 'izi' naehan 'aybol 'iyakin, papaksizaeh naehan 'iyakin.
'ayloSay kaehoy kayzaeh Sotoponen boway noka kabhoet si'aelen.
yako ki 'ayon ray walo' rasiwazay ila.
haysani mita' 'ayporong Sopat tinal'oemaeh paSkira:a' somapih.
hosong 'ayti:il ray kaehoy babaw.
hini kaehoy hapapong noka korkoring 'aytiwayen 'am minpoetoeh
'ayzab nom pak'es'es ka tinon.
'ayzing noka raromaeh pinaskayzaeh.
'ayzing kaS'abo' ka Sinpanan.
'az'azem So'o nonak 'ima kayzaeh a 'ima 'aewhay?
mae'iyaeh So: masay ila 'azem 'am haysiya ray pinasayan.
hini Sinahoe'an hayza' naehan ka 'azeng.
kaka:at min'oetoeh ila 'azipin ma'an.
kaka:at 'azipin kayzaeh Sika:at ila.
hini 'inmita'a 'azis, hita' kabih 'iniman hini kabih 'iniSo'.
latar pakza:zih 'eleben ka 'a'leb 'am kayzaeh sowiti'.
'izi' 'elet kapayziza'an!
ma'an bekeS 'ima pongawpongawan reme:en 'elngihan ila.
'oemaw 'ima bi'i: rima' 'eme:eS ka pinamowa' 'alipa'.
hae:wan 'am mae'rem ila, yami 'am 'emleb ka kateSnenan.
So: hongiyo' ila ma' noka kabo' 'emlet ray ba:la'.
hiza 'aehoe' 'ewel! 'aewhay rima' kaStata: ka pinamowa'.
kakhayza'an So: pakilkatin ila 'oes'oeso'an katin 'ewelen 'isa:a' rima' ila ba:aw nonak.
noka kowahil 'eweng 'aehis si'aelen.
ma'an 'ez'eze: kaksis a tomalan.
niSo' ta'oeloeh 'akoey ka 'i'iSiS.
hiza hosong 'ima tomipok ka 'i'iSiS.
ni yaba' rinakep 'oeson 'ima 'i'iyaeh kapilosnawen.
hiza ka rape: mis'eh 'i'iyawa' panra:an ngizo' a So'o.
ya:o ki koko' manra:an rima' ray 'i'iyokan.
So'o 'ina 'omawpo' ka 'aehoe' sazeken 'iS'ae'aehoe'.
hini pazay 'iSbabangoe' ila, tabo:ani ka tata:a'.
sazek ka hiSon 'iSkakano' 'isa:a'?
lasiya 'aehael haysani 'ima 'iSkanonak ila.
hayno' hani 'iSmamorok?
hini korkoring 'okay pawkongas 'iSngangahe:.
yako kayni' pakra:am 'iSo'on, ya:o minowa' 'iSo'on.
hini korkoring 'oki' Sekla' 'iSo'on.
yako 'iSpi' ka 'ima sobae:oeh ka Siba:i'.
yako 'aehae' hahila: 'ima romang, basang 'iSrara:ang sazeken.
hato kano' kin 'iSrarhoe' a tomalan?
hini ralom 'ampowa' 'iSwawalo'?
toway 'ibabaw 'iniman.
So'o 'ibabaw a tomalan.
rino:o' hi 'iban Saypapa:aS ma' hayza' 'oyaeh!
'aehoe' ka:asen noka 'ibing.
yako 'ihael rima' ray 'oes'oeso'an 'omalep.
'ataw Soma:il ka rayhil So'o ma' hayza' 'ihan?
So'o 'ihoero: lobih koSa:o' o!
moyo 'ampowa' 'okay mari' ka minkoringan 'ika'a'apaehan nanaw.
hiza kamamanra:an 'ikakabaeh ka 'aroma'.
So'o 'ikakoraeh sowiti'.
'isahini 'ikakoza' ila?
'ikim titiyon.
'ikim makakreng matawaw.
'ataw 'ila'ino' ila, 'ampowa' 'okik ray taew'an?
So'o So: 'am 'ila'ino' yami ma' 'am taniSowaw.
hini ray 'ima lampez 'ilaS.
ta'ila ta'oSa' ray ka'ilkashawan 'ilkashaw!
'ataw 'izi' kaSikar, 'ilkasnaw nonak!
ma'an pazay 'ilo'en ki Soyo: nanaw si'aelen ila.
'ilralom pakayzaeh ka basang!
So'o 'inSa'la' 'ilralom Sangay naehan.
'oya' Sa', minkoringan 'izi' 'iltoehoey.
yako 'okay 'in'alewez!
yako 'in'inoka'an ka rayhil.
hini koloban Sipanhae:ae' 'okay 'in'obi'.
siya tono'en noka kapapama'an kayzaeh 'okay 'in'oetoeh ka 'ae'ay.
hiza kikay 'ima 'inSaylo' 'izi' pon'a:iS.
hini kina:at 'inSo'o'a.
'inmana'a tinawbon ma'an mari'in ila, hini 'inSo'o'a ila.
kaysa'an kawaS 'okay halem sowiti', yako ma' palangbangan 'ina'azem.
hini korkoring 'ina'olo' ma'an.
hini ralom 'inokay 'inahoek.
ray kawaS ka homom 'inak'ino'an?
'inakhini'an kayba:en babangan baki' 'am kayni' homiba:.
'inakhiza'an mae'iyaeh So'o 'izi' pa'onhael.
ni 'oemaw 'inalep ka wa'ae' 'aehae', hapis roSa'.
niSo' 'inalkoysiya' ay?
lobih ray taew'an niSo' kano' 'inaraS?
yako 'inaray kilapa: mowa:i'.
So'o 'inay'ino' hini minta:peS?
tatimae'an 'inayzing kayzaeh 'okay kaS'abo'i noka tata:a'.
ma'an kaka:at ni 'oya' 'inazip sinsinamoehan.
hiza ma'an 'inelet ila noka kaehoy, hiza kapapama'an 'amkay kaS'abo' ila.
ya:o noka titiyon 'ineseng.
katin 'inewel rayno' niSo'?
'aehoe' nimon hayza' ay 'inewel?
'izi' 'inhae'tiS ray kasi'aelen.
'izi' 'inhae'tiS ray 'aroma' mae'iyaeh.
'izi' Sa:eng nanaw, 'in'itol 'inhaya: sowiti' panpanra:an.
'iniS'awngaw sazeken miS ka 'awngaw.
hini minayngaso' walo' 'iniSo' ila.
'oya' Siyae' 'iniman.
'ima ngangilaehan kayba:en 'iniman.
hini kayba:en 'inimon, maskes hiba:ani.
bi:wa' wa:on 'iniriri:i'an sem'el ila ka halis.
ma'an 'oemaeh 'iniya'alay hayza' ka bato' pina'iriri:i'.
ma'an kayba:en reme:en ka 'iniya'elngih.
'izi' hilos ka 'iniya'zaw!
'iniyas'ez tatimae' si'aelen kayzaeh no basang.
ma'an 'inkahoelan kaybaybaw.
maSpalaw rima' ray 'inkahoelan.
powawan 'okay 'inlakay, 'ima kayzaehan.
hini kina:at 'inmana'a.
'inmana'a kaehoy 'izi' pamari' ka mae'iyaeh.
hini 'anhi' 'inmari' kala kizaw.
hini 'inmita'a 'oemaeh.
hini kaSa:engan ni 'away 'inoetae'an 'iSbabanghel.
hini binbiniSitan 'inoka'an ila, 'izi' 'aSkan rini.
paza' bali', siya moeytih hiza 'inokik sopaloy ka hoeroe'.
hini ni hiya' pinaskayzaeh 'inomaS kin kayzaeh si'aelen!
ya:o lomaSo' ka 'inomo' pazay.
ni kalih 'inosa:an tangkobo' ila.
So'o 'inowan 'am rima' kiSka:at?
siya ngizo' hima' 'okay 'inpoetoeh.
hini 'insiya'a tatpo'.
honaehnge: ila 'ima 'omoral, 'intaewaehen korkoring makakSiyae' ila.
'intani' naehan rini 'ayna:a' hi kalih.
niSo' rinene: 'ayam 'i'ini' i 'intari: o!
ma'an sino:oz hapoy 'okay 'intoehoey.
niSo' hataS kayzaeh 'okay 'intoroe'.
hiza mae'iyaeh 'ampowa' 'ip'ipa'an sin'elan ka to'owis?
'izi' 'iriri:i' ray kateSnenan!
'isahini hinpizal ila?
'an ka'inowan a howaw? B: 'isani.
'isaso: ray lolongan 'akoey ay ka ka:ang?
niSo' sini'aelan yako 'isis somi'ael.
ya:o 'isis komita' niSo' ka 'inoetae'.
niSo' hiniwa' kaehoy 'it'itoSanan.
'itih noka Saypapa:aS rangi'.
hini bae:aeh kayzaeh 'itiro'en.
haysani SaySiyat Sinrahoe' 'ima 'ititi'an nanaw mae'iyaeh.
hini hahngae' 'itoSan hiba:en.
hini 'iwan 'inmana'a pinbe:ay 'iSo'on.
'iwazwaz ila!pae'rem ila!
'iwit ay!
biSbiS ka 'iwit 'aewhay SiSa:eng.
homom karpa: 'iya'a'oral ila.
'iya'alay ila o! 'am matawaw ila!
hae:wan manra:an 'iya'azem hayza' ka Siba:i'.
ralom 'iya'elngih 'a'oetoe' ila kita'en.
So: So'o rima', yako ma' 'iya'inoSa'.
niSo' kayba:en 'ima 'iya'oelpoeh kita'en.
So'o 'ampowa' kin Sil'i:, 'iya'oetoeh ka kabat ma'an.
yako 'iya'zawen minhae'tiS ila.
'iyaSamSem ila 'am'amoeh lobih.
haysiya 'iyaSamSem ya:o manra:an ila rima' ray kapatawawan.
siya kayni' ka Sima: niSo' tinalek 'iyaSima:en siya ma' 'okay si'ael ila.
niSo' noka kano' baehi' ka kayba:en kin 'iyabolalas?
hiza minkoringan kin 'iyabolalas.
'iyaeh nak tiptipbon sin'elan, 'iyaeh kayzaeh si'aelen, tiptipbon 'okik kasi'aelen.
moyo 'iyahihimi' 'aewhay ay?
'iyahimi' So'o! 'izi' payaka:i' ka kano'!
'iyahimi'! haSon kano' So'o bazae' ay?
siya Sipalbe: 'iyahinangih ila kita'en.
yako 'iyahinboe' ila.
'izi' 'iyaka:i' ka mae'iyaeh, 'aewhay mina!
So'o 'izi' ta:'alay 'iyakakoring ka mae'iyaeh!
siya ti:boe' noka hima' ray ngabas 'iyakina moetae'.
yako 'iyakina lala:or.
ta:in 'am rima' lamsong niya'om 'iyalataren siya 'okay 'oSa' ila.
hini ma'asay 'iyapa'i: si'aelen paktikot.
So'o 'iyapangihen ka biskol.
hini kolso: kaskesen 'iyapangihin ila.
korkoring 'iyapinae'rem komawtaw ila.
'iyaralom ila ay? hini ralom rae'oe:i!
yako 'iyarinae'oe: ka ralom.
siya manga'nga' 'omtot ray 'ima haeba:an o 'iyasiblaeh ila ka kinmae'iyaehan noka kin kaSikar.
'ataw komalkal ka niSo' linaSo' 'iyasini'ael.
hahila: he:heb ila, 'iyaso'i' ila!
baSi' 'iyataniSowaw hi yaba', kayni'in homangih ila.
'am 'iyatilka: ila, 'am'amoeh pae'rem ila!
So'o 'iyatiyam 'am 'okay kobih.
So'o 'iyawa'isin sisil ka hiza talka:.
hini 'am 'iyawawaz ila, 'ita' taklobih ila.
'iyayrong ila, 'izi' pa'ayna:a' hi baki'!
'iniyas'ez 'iyok 'i'ini' 'as'asay.
moyo 'izi' 'iyoloy!
'okay ni 'ataw 'iyoten.
hayza' mae'iyaeh mowa:i' ila 'izi' 'o'a'owiz, Sa'ila hiba: ka kayba:en!
'izi' naka 'o'owa' 'aewhay kita'en!
'obay Say kilapa:.
'obay Sarara' 'aehae' mali'.
hiza ray kawaS babaw kano' 'obilang 'obilang?
ma'an 'ayam 'inaSkan ray kapak'iya'zawan 'oehaez.
ni koko' bekeS 'oelpoehan ila.
nisiya 'oemaeh mowahil.
ma'an 'ae'ay hayza' ka ramo', ra:amen 'oes'oeson noka wili'.
'oesizo: si'aelen pakayzaeh ka basang.
kakhayza'an lolongan 'akoey ka 'oeson.
'izi' 'oetae' ray 'abo', Sa'ila 'oetae' ray ha:aw latar.
yako kerpe: ila hahngae' 'okay 'oeytih ila ka 'ae'ay.
So'o 'ohae'oe: Sa'ila kala koko' mari' ka por'oe'!
yako rima' kala 'amoy, 'oka'en ka mae'iyaeh ya:o lobih ila.
'isani SaySiyat 'okaS nanaw ka 'am malnoSaySiyat.
'okay 'inmana'a minatini'.
'okay pakra:am 'ima SaSo' ka howaw.
'olaeh ka baesaeh!
'ataw Sa'ila 'olaeh ka 'oeso'!
'oya' 'oma'ehe: 'iyakin kaehoy.
yako 'ina 'oma'olo' hi 'ae'aew.
ya:o 'oka' ka korkoring 'am 'oma'olo' 'aehae' ka korkoring.
talawsan 'omaSen noka timo', So: biSbiS ka nepen hiwa'en sowiti' pa'oSa'en ray ralom kayzaeh ila.
hini bizo' Sahoe'en kasbol 'omal'ih sazeken.
yako 'insa'an 'am 'omalSay ka katononan.
hiza 'aehae' mae'iyaeh 'omalay, 'izi' paka:i'.
yaba' ray 'oes'oeso'an 'omalep.
yako 'am 'omalingo' ka kinmae'iyaehan.
'oya' 'am maraS 'iyakin rima' bae:iw ka kina:at, yako 'omam'amoeh minSa'la' ranaw.
'obay 'omamet ila ka 'aelaw.
siya bi'i: ila, 'am 'omangang ila ka mae'iyaeh.
'oya' 'okik 'ina 'omangang 'iyakin.
yako 'okik 'ina 'omangang ka korkoring.
ba:la' ralom kin sobae:oeh 'am 'omarol ka mae'iyaeh.
ba:yoSen ralom 'omarol ila ka haleb.
paza' mam 'omawpo' ka korkoring.
ya:o 'omawpo' ka 'aehoe'.
So'o lak 'omaybol a tomalan!
yaba' mam 'omayzing ka tatimae'an.
yako 'am 'omazip ka boway 'ini koko' kasi'aelen.
yako 'omelet ka balihaeh ray kateSnenan, kayni' SikaS'abo' noka 'aehoe'.
So'o 'omeseng ila ay?
So'o 'omewel ay ka katin?
'omin Say walo'.
'omin ra:am romae'oe: ka pinobae:aeh.
'obay 'omitol hi 'iban.
salawa' ka ngabas 'aewhay 'am 'omitol ka minae'rem.
'ataw 'omiyot hi 'okay.
korkoring 'omleb ka kateSnenan.
pazay 'omo'en potimo'en ma' kayzaeh si'aelen.
'iyapinae'rem ila, korkoring 'omoes'oes ila ka babaki'.
'oya' mam 'omomo' ka Sinpaehpae:.
minatini' noka poway 'omopi: 'iyakin.
'omoral ila, 'am'amoeh 'ae'ae:aew!
la mama' mam 'omorati' ka 'anhi'.
'ataw ra:am 'omosa: ka mali'.
So'o mansaehsaeh rini 'omoti:im ka mae'iyaeh.
ngiyaw 'omtot 'aewhay sazeken a tomal.
'opaS 'an noka kamamanra:an a raro:o'.
nisiya basang hororay kaloba:i'in hae'tiS 'oraeh!
hiza 'anhi' 'izi' 'orati' naehan o!
'oro' Somakap ray kaehoy babaw.
'oro' pilSa:ayen o potimo'en ma' kayzaeh si'aelen ila.
yaba' rima' ray kapatawawan papama' ka 'otobay.
'otos kapaykahboe'an.
'izi' 'otot ray kam haeba:an!
So'o 'am rima' raerae'oe:, yako ma' 'am rima' 'oyaeh!
hiza kamamanra:an 'isa:a' ay 'oyeh minatini' niSo'?
'oyong 'inmana'a minatini'.
'ae'aew 'okay kapatawawen Sa'aewhayen noka 'aehael.
hiza korkoring Sa:boe' ila ray ralom 'i:zo' 'am'amoeh Sa'al'itol ani.
ma'an 'iyo' Sa'enen Somobis'i: ila ray kaSlar.
ma'an mininSawi' hahngae' ni 'oya' Sa'iSin ila.
Sa'ila kita' hi 'oya' mam powa'?
'amoy, Sa'mari' ka wawewe:, ma'an ka wewe: ka binlengan.
'izi' Sa'rem ka mae'iyaeh pakSikar!
hiza mae'iyaeh Sae'rem 'iyakin.
ti'a' 'oka' ka SaSa'iS 'am nak'ino' loma'ep ka kayba:en?
lasiya roSa' SaSanmotot kita'en noka 'aroma'.
hini SaSapel ka Sapelen ray kapae'reman.
hini SaSbet nisiya Sikoring ka 'aehoe'.
'ita' SaSibae:aeh ka timo' ma' kayzaeh.
lasiya ray 'ima siwi'an SaSilam kapanra:anan.
SaSinay rino:or ka SaziSay bato' 'ima sase:ez haba:i'in monmonhae:ae'.
kakhayza'an kaybaybaw ki Sa:wan tatini' kakoring 'aewhay ka ka:i' 'isahini korkoring 'am makaksi'ael ma' SaSiyoS ila
towanay ki towanay yami roSa' SaSobalih.
nisiya 'inaSkan kina:at 'ampowa' SaSolotSolot nay?
ma'an roSa' minatini' minkoringan hinra:iy ila, nasiya kamamanra:an ki 'aehael SaSomawan.
'ataw mari' ka SaSowaS SomowaS ka 'ima hara:i' ka kayba:en.
kakhayza'an lala:i' noka Saehpoy kapayziza'an.
oya' komoSa' Saehpoy 'isa:a' kakhayza'an hininta'oeloehan.
ray koko:ol Sahaehae'oe:, homom kita'en naka wasal.
yami rima' Sahael hi kalih.
nisiya minkayba:en ma' Sahoe'en ila.
kano' niSo' Sahoe'en?
yako kahiya' Sahoero: 'aehae' ka kabina:o' kayzaeh kita'en.
So'o Sahoero: ay hi 'ae'aew, yako kaysa'an 'ina komita' rini.
'izi' SahowiS ka mae'iyaeh!
Sakaro' kaehoy kayzaeh ay pamowa'en ka kaSokae'niw?
Sakosizaeh kita'en korkoring hingha' ka kin 'ibabaw.
Salamaeh ka'omaSen ka poroe'.
So'o 'okik kayzaeh ay? 'ampowa' kita'en SalekSekan?
baboyoe' So: Sali' ila ka hanSan 'isa:a' kayzaeh ila kakowihin.
kakhayza'an ma'an taew'an ray SamSama:an.
hini korkoring 'ampowa' ba:aw ray Sama: nay!
yaba' rima' patiyay kayba:en hahi:il ka Sama:.
siya San'akoey ka tinawbon biSbiS ila ka tiyal.
korkoring man homoehoe' San'apis hi 'oya'.
'isahini 'am San'aza' ka 'ima SaSo' pazay.
'aehoe' San'ilaw ka mali' ma'an 'inosa:.
'amoy SanSa'la' 'izi' 'ayna:a' ila!
panra:an ila! 'izi' ila Sanabih!
watan Sananaw ka 'aelaw 'angangen ni 'oya'.
yako Sanbaba:ok a tomalan 'iya'inoetae' ila.
Sangay ila!
hini pazay, niSo' Sanhaelen nanaw?
yako Sanhobaz pawbabih ka sini'ael.
yako Sanhoero: ka 'in nonak a kaehma'.
'izi' Sanibih ka ma'an bine:ay, 'aewhay SiyapotoS.
malraw linaSo' mita' Sapang 'izi' Sanibih.
koko' 'oka' ila ka nepen, 'okay Sanloso: ila ka 'ima ma:is pazay.
'izi' Sanmasak hini 'akoey ka tatimae'.
siya Sanmotot ki hiza mae'iyaeh.
So'o 'ima kitnawyae', Sannga'nga' 'am somi'ael ka pazay.
Sapang 'ima 'aewhay pa:wa:ayen.
Sapel noka Sa:al! 'izi' pakhara:i'!
Sapelen noka biyae' ma' kayzaeh Sa:engen.
'aehoe' Sapok ila ray ralom.
kakhayza'an minkoringan hinra:iy pa'araSen ka Sarakepan.
tatini' kakhayza'an pahinra:iy ka korkoring pina'araS Sarakopan 'i:zo' tinon saboeh
'api' 'ima Saro:or ka kina:at ma'an.
kawkel ma'an Sateren lamsong siya ila nonak papama' ka baSe' rima' 'ay kapatawawan.
'omoral ila, yako Sateren ka ra:ma' noka minatini'.
hahila: Sathang ila ray kapayhahila:an.
hini zinowas Sawi'in ila.
'ataw 'okay honasames Sawikin ni yaba'.
bibi: hae:wanen mowa:i' ila Sawyae'.
hini mae'iyaeh Say'ino'?
'ita' SaySiyat takakilwa'is nonak.
SaySiyat hayza' lampez o to:o' ka Sinrahoe'.
'iban Saykilapa: Saypapa:aS.
Sayta' noka minkoringan raro:o' 'ana hayno' ma' hayza'.
ma'an 'oemaeh hahi:il ka Sazizal kayzaeh Sipamowa' ka pakal
korkoring Sebeten ila ni 'oya'.
yako 'okay Sebeti noka kamatortoroe'.
ma'an kinmae'iyaehan pinoti' Sekla'en naehan niSo'.
ya:o Sebeten, ya:o ma' Somobae:oeh Sembet hi siya.
Senget mipongaeh habiyalan.
niSo' SepSepe:en nak'ino' 'okik hingha' ay?
niSo' bine:ay ma'an Si'a'apol ila ka 'asang.
walo' Si'akoey ka minari', 'ataw homangih ila.
Si'akoey sowiti' ka kayba:en kayzaeh 'okay kaskesi.
wawatos Si'alop ni baki' ka waliSan.
ma'an tinalek 'i'ini' kayzaeh Si'altikal ila ni bo:ong.
baki' kayni' Si'angang ma'an ka korkoring.
ni kizaw 'aelaw ma'an Si'apis Sibo:ay hi 'oemaw.
'ita' Si'aro: noka to'oya' ka ralom.
'aelaw Si'awbo' ray 'ima lohaehae'oe: ka ralom.
So'o Si'ayna:a' hapi:ih 'okay wa:i'.
katin niSo' Si'ewel ray 'ataS langi: 'am Saehae'!
toway kitoyae'en ila, ma'an Si'ilo' ka hoehoe' noka katin Siparae'oe: hisiya.
So'o rayno' hara ma'an Si'inSa'la'?
siya riza komawtaw nanaw, ma'an Si'inSi'bo: ila.
kakaylis Si'intaewaeh kin Siyae' mam homayap.
ma'an Si'intani', siya bi'i: manra:an!
siya kayni' ma'an Si'intani' ka kapapama'an rini.
bo:ong Si'iyalatar noka mae'iyaeh lala:or ila.
hiza 'ima karpa: kayba:en Si'oehaez.
yako min'alewez, karim'aenan sini'ael Si'oetae' saboeh.
So'o Si'ohay ila ka kayba:en.
ma'an boway pinama' Si'onhaehae:ae' 'oka' ila.
hiza bato' Si'opi: ka'omaSen por'oe' kayzaeh a tomalan.
ma'an pinahila: ka 'anhi' Si'oral 'am bo:ok ila.
'obay boSok ila ma'an SiSapel ray ra:i'.
yako mangowip ka linaSo' SiSater ni 'oya'.
panga' ni kalih SiSbet ka hinbetel.
minayti' haSa' Somepe: ka rayhil ni minatini' SiSepe: ila.
baki' mowa:i' ma'an SiSiboeh ka kasaw Siparae'oe:.
baseng 'ina hobkaeh Sibalay naehan.
'izi' Sibilen 'iyakin ray taew'an.
ma'an korkoring Sibilen kala 'oya'.
ralom ma'an Sibohen ray talobong pinakbaSaw.
hini wa:or ma' kayzaeh Sibotoe' ka kaehoy.
'ataw komita' SihaSab noka hiza mae'iyaeh topasay mam sawa'.
nasiya Sihaha:ih ka kasi'aelen, pakSaehae'en 'ana kano' ma' 'oka' ila.
niSo' kano' SihakaS 'iniman?
ma'an minatini' minkoringan 'am hinra:iy ila SihakaS ni 'oya'.
'amoy 'okay liso: ka kaehoy, ma'an Sihangal.
korkoring kano' Sihangih?
korkoring SihataS ma'an ray kaehkaehoyan kayzaeh 'okik rikrika:.
hini malat 'okik soma:om Sihazab ka waliSan 'am 'okay pasay.
ma'an Sihebel ka tatimae' koko' bi'i: ila.
tata:a' hae:wan tomotata:a' ni 'oya' Sihinta'oeloehen.
ni 'away tangkobo' Sihiyop ni minatini' sawa' ila.
korkoring komita' Siho'mol ka walo' Sarara', 'isa:a' Somina' ila ka walo'.
hini Sina:iS nasiya Sihoehoeh ka kapapama'an.
haysani 'ita' Sihola' ila ka 'oemaeh 'isa:a' 'oka' ila i bowaw.
'inmana'a rayhil niSo' kapowa'en Sihopil?
hini 'oem'oemaeh SikSikin bobowaeh ila.
hini hahangaw SikaShae:ae' ila yako 'am paSan'izaeh naehan.
'ataw 'iya'ilralom ma'an Sikaehos ka ralom karae'oe:en.
hi 'obay Sikakabaeh ma'an.
tatini' komoSa' 'izi' si'ael ka pe:es Sikakitoyae'.
nasiya pinobae:aeh Sikakonibih 'okay rae'oe:i.
yako Sikalkal ka linaSo' ni para:in yako bi'i:.
'oka' ila ka kakapos, ma'an kayba:en Sikapos.
ma'an rayhil kasoksoken ray kaSo:olan kayni' Sikarma'.
'amoy Sikato: ka pongaeh ni 'ataw.
nisiya raromaeh hinoehoeh Sikayngaeh ka mae'iyaeh 'oki ra:ami
niSo' kano' Sikbaba:ok?
niSo' kano' Sikbi'i:?
yaba' 'okay patawaw Sikbi'i: ni 'oya'.
hini malat Sikinmaeh ka kaehoy 'okik soma:om ila.
ma'an masa' 'aewhay Sikita'.
towanay ni 'oya' SikoSa' ba:in, siya bi'i: ila.
'oya' ki yaba' kakonkonibih kayni' Sikohngapen.
niSo' 'inaSkan 'am kayzaeh SikonrarakiS sowiti'.
'azis ma'an niSo' SikonrarakiS ila.
ni yaba' 'ae'az botoe'en Sikonsilaeh ray binlengan.
'oya' komita' ma'an Sikontae' ka 'aewpir 'omangang 'iyakin.
'ataw haSa' komowih ka baboyoe' Sikowih ni yaba'.
kano' nimon Siktikot? ya:o 'okik tikot.
hiza ka hinbetel Sil'amet ila.
hini hapoy 'am Sil'azeng ila 'am'amoeh 'aSkan ka kaehoy naehan
siya ray taew'an 'i:zo' noka korkoring Silakay ka hinohaes 'okik ra:am.
niSo' Silamlam ka korkoring hiya' ila malaehang?
Silapa: paskayzaehen ka boehoe: kayzaeh a tomalan.
rima' ray kasi'aelan somi'ael 'izi' hahway ka Silipa'.
hini niSo' Siloe'en kayzaeh kita'en.
yako 'okik 'iya'azem Siltobhae' noka minahek.
yako Simari' ka rayhil ni minatini' kamamanra:an.
noka hapoy biyas Sin'azem kita'en.
siya Sin'ilaw ka mali'.
ya:o kil mae'iyaeh kakoring, noka mae'iyaeh Sin'oetoeh ka hima'.
So'o Sin hiya'en?
yako Sin maya'en.
siya Sin'ilaw ka korkoring.
taywan 'akoey ka 'inokik hingha' ka SinSinrahoe'.
Sa'ila Sina' ka rayhil hi yaba'.
Sina' kayzaeh patatimae'en.
nisiya SinaSa: ka Singil rarahoe: ila.
paza' Sinakayzaeh ni koko' 'ana kano' ma' Sibe:ay.
siya Sinarara' ma'an honaehnge:.
hini Sinater ma'an 'ini kalih.
ni baki' kasi'aelen ma'an Sinater ila.
hini kalihokan noka kina:at ni para:in Sinawi'an.
ma'an Sinawik ni 'oya' pezngesan ila.
niSo' hini tata:a' Sinaypilaz ila?
korkoring ni 'oya' Sinbalbalay.
kakhayza'an karotonan ka balihaeh koSa'en Sin balihaehan.
niSo' hini taew'an Sineme: ay?
niSo' Sinepe: 'ampowa' 'oki' hingha' ki siya?
Singa'nga' ila mini'sih ila ka tinalek ralom.
'in wa:on a raro:o' Singowip ila ma'an.
ma'an tatimae' 'inaSkan ray hataS Singowip ila 'am maraS.
watan ni yaba' Sinhaehae:ae'en tikot kas'oehaez ila.
yaba' noka Sinikiw botoe' ka raromaeh.
hini walo' Sinina' kan minatini'.
ni 'amoy Sino'aewpiran hayza' ka 'aewhaeS.
'ataw ra:am ila tikaehaew, siya 'am minobih ila ka Sinorangi'an.
Sa'ila waSak poralom ray Sinorateran.
ho'ol tinalek 'as'asay koSa'en Sinpaehpae: ila.
Sinpaehpae: rengreng pa:linaSo'en.
taboway ni 'ataw Sinpaehtang ila.
ni yaba' binae:iw Siloe' SipSiloe' ila ma'an.
hiza ra:an 'awhay SipSipa: kapayziza'an.
poway kaSateren 'iniSo' ma'an Sipa'alowa' ila hi 'away.
ma'an kina:at Sipa'araS ila hi 'away.
ma'an hahway Sipa'arol ila 'oka' ila.
nisiya kayba:en Sipa'oral mis'eh ila.
ma'an korkoring Sipa'owaz 'oka' nanaw.
yako kayni' paSkira:a' 'ini 'ataw, ma'an SipaSkira:a' 'ini bo:ong.
ma'an tatpo' Sipahayap ila ka ba:i'.
ma'an kayba:en Sipahiba: ila ka minayti'.
homila: ila ma'an poway Sipahila:.
nisiya biskol 'aewhay ila Sipahiwa' ka sinsangan.
yako 'oka' kapahiyo' Sipahiyo' ni mama'.
yako 'inoka' ka hoehoe' Sipahoehoe' hi 'api'.
niSo' kasnaw Sipak'iya'zawen ila, Sa'ila kinrika: naehan.
baki' mari' 'aehae' hotok rima' Sipakita' ka korkoring.
niSo' Sipakra:am hisiya ila ay?
baya: Sipaksel rayno' niSo'?
ka'ali'a'oral Sipalamo: mis'eh ila.
'ataw Sipalbe: noka minatini'.
'oya' Sipama' ma'an ka kaehoy Siyae' a tomalan.
niSo' bine:ay por'oe' kapamowa' ma'an Sipamowa' 'okay 'i'iyaeh.
ni baki' kapahikor SiSbet ka 'aehoe' Sipan'oetoeh.
kapatawaw kayba:en ma'an SipanSawi' ila.
taheS ngizo' Sipanhaehae:ae'.
siya mam 'ae'ae:aew, 'okik 'iya'azem ngizo' Sipanpangih ka ro:oh.
'aehoe' rima' ray ataS Saehae' Sipanpasay ila.
yako ngizo' Sipanpeznges ka 'ae'ay.
kerpe: ila Sipanra:an hopay.
toway ngizo' Sipantataba' ila.
hini Sina:iS ma'an SipapaSeS ka mae'iyaeh lasiya pakoSa' Siba:i'.
korkoring Sipapama' hi 'api'.
ma'an binotoe' ka tata:a' minbabih Sipaprae:iw ila.
hini 'iyo' Siparae'oe: ka mae'iyaeh 'am 'aewhay.
'away Siparamay hi pae:aeh, 'okay hangih ila.
So: 'aring 'o'owa' 'okik kayzaeh nanaw 'isa:a' Siparhaep.
kakhayza'an minkoringan So: hinra:iy ila Siparpe: ila ka Sinrahoe' noka kamamara:an ila.
hini kilkilo' Sipasay ila noka ka'ina'an 'oka' ila kahoehoe'an.
ni koko' kano' Sipasi'ael 'inimon?
niya'om boe'oel Sipasi'ael ka 'aehoe'.
ni 'oya' pazay taetae'en Sipasi'ael ka korkoring.
'aehoe' 'oka' kaSir'aeran ni yaba' Sipaskayzaeh ka hataS.
hataS Sipatikowis noka ba:yoS.
kaehoy marpi' Sipatoki: 'okik saloeh.
korkoring pinama' ma'an 'okay 'iya'azem Sipatono' ray binlengan.
niSo' kina:at Sipawka' powa'aw ila?
ya:o Sipene' ka kayba:en.
wawatos Siphalay ray binlengan.
ni 'ata' bino:ay ka rayhil, 'oya' 'omangang, "'izi' mari'!" ma'an Sipinobih ila.
'aewpir Sipisaka: hayo'en, 'amiSan si'aelen 'anhil ila.
walo' ma'an Sipotatay ka korkoring 'insa'an ma' Sitil'amet ila.
'aewhaeS Sipoten noka Siba:i'.
hini korkoring Siprae:iw ni 'oya' pakpaka'alo'an.
hiza mae'iyaeh mowa:i' komohngaep ma'an Siprae:iw kayni' kohngaepen.
hini taew'an Sir'aren kayzaeh a tomalan.
paza' 'am mowa:i', ni 'oya' Sirakep ka tata:a' kapa'araSen.
kakhayza'an tatini' ko'oemaeh, So: hayza' ka bato' Sirakrakal kayzaeh 'okay rae:iw ka ra:i'.
niSo' hiniba: 'ampowa' SiraroSa'?
kakhayza'an ripon kayni' Siraroton noka SaySiyat, tikot ka tino'ohay noka SaySiyat.
wa:on Siraylis kasi'aelen ni 'ae'aew.
'ataw ni koko' Siremek ka tawmo'.
kakhayza'an korkoring 'aewhay ka kakalahangen 'isa:a' Sirhaep ray kaparhaep
taboeh romokrok ka minsae:pae' nonak Sirokol noka 'asang.
ni 'oya' rayhil 'okik lal'oz, ni yaba' Siropa: sowiti'.
'am 'amiSan ila, ma'an Sirotroton ka kaehoy kaSahoe'en.
hini balayan noka tahoki' ma'an Sisa'oe'.
'away Sisakel ni 'api' mam 'ae'ae:aew, 'away homangih ila.
korkoring Si'ohay ka hahoway ma'an Sisapih ponrowa'en.
ya:o ni 'okay Sisapih ila ka kayba:en.
lasiya mam somi'ael ma'an Sisapoeh, lasiya 'omangang.
ma'an tiyal Sisawa' biSbiS ila.
yami Sisi'ael ka 'aelaw noka ngiyaw.
rineme: wa:ay Sisihoe: ray kayba:en kayzaeh kita'en.
in noka hilaSan a 'ae'az 'oeboeh Sisilaeh ray binlengan.
'ataw maShae:wan a tomal ni 'oya' Sisoksok ka kateSnenan.
ma'an pazay Sitabo: ila ka tata:a'.
'o'owa' Sitaetae' ka pazay ni 'oya' pasi'aelen.
ta:in kapakrowaSeken ila Sitaew'an ni yaba'.
ma'an kaehoy SitakSipene' ma:is a tomalan.
bo:ong Sitalek ni paza' ka siningo:.
'ataw Sitawbon ka 'aewpir ni 'oya'.
So'o ni yaba' Siteleng ka malat.
niSo' pinamowa' tatimae' Sitibae:iw rayno'?
ma'an korkoring 'ima lo'aw'aw ni ta:in Sitihoero:, ya:o Siyae' a tomalan.
yako 'ir'ira:i'an 'okay tisakil ka lapowar Sitiklih ni minatini'.
kakhayza'an kin'i'iyaeh hopay, baboyoe' to'to'en potimo'en Sitimae' ila.
hini tatoba' 'ititi'an nanaw lal'oz ay Sitoba' ka pinatiyayan?
ma'an kaSopor'oe' ni 'ae'aew Sitokoeh ila ka sithaw.
'am romakep ka waliSan noka Siwahi: paskayzaeh ka baseng.
moyo So: hayza' makakpae:ae' SiyoSen mina kakayzaeh ila.
hini zazalas niSo' Sizalas ka kano'?
'oya' 'am So'izaeh ka por'oe' 'am maSangay ila.
'ita' pakSekla' Sobaeh ka hini 'oemaeh.
'oya' Sobaeh noka korkoring ka kin hopay 'am tikaehaew.
nisiya kaehoy 'ima 'ae:'ae:aew Sobowawen ray taew'an.
Sa'ila Sohapoy ila kasoloehen ka 'aewpir.
So'o SoSo'oy ila, Sa'ila Sohaha:i' naehan!
'oya' rara:ol ila, 'am rima' Sohaha:i' naehan.
yaba' Sohoero: 'aehae' ka hapis.
niSo' kaSa:engan Sohowihin ila noka mae'iyaeh!
Sokae'niw kayzaeh ay noka payla'?
Sokira:a' ray 'azis ka kinmaehen ka 'alipa'.
hiza korkoring komita' noka mae'iyaeh Sisi'ael Som'en ka haSab.
lasiya SomSomahoe' ka mintaepae'an 'akoey ka kasbol.
ma'an pinamowa' 'oro' Somakap ila.
'oya' Somater ka kayba:en 'iniman.
'oya' Somawik ka 'ima 'okay bazae' ka mae'iyaeh.
kalih mam Somepe: ka nisiya Sinpanan ka tata:a'.
yako mam Somilam ka walo' 'inaSkan ray hobos ma'an.
yako Somiwa' niSo' wa:i'in.
hiza 'aehae' mae'iyaeh ra:am a tomal SomiyoS binalong pinatawaw maylal'oz.
minatini' 'am hinra:iy ila sa'sa'ih ka hahila: Somli' ka rayhil.
yako Somlo: ray SipSipa:.
korkoring Somobis'i: ila 'am'amoeh Sa'ila kita'!
yako Somohowih ni lalo' kapatawawan.
yako Somorangi' ka 'an siya a korkoring.
'ataw mam Somowaw ka pe:es.
siya mam SomoySoyap ka ngiyaw.
paza' Somozawzi' ka walo' komawtaw ila.
yaba' hayza' Sompan ka waliSan.
bibi: ma'an Sopanen honaehnge: a tomal tatini' ila.
'inaro: Sopoti'in ralom 'okay wa:i' ila.
baSi' Sorangi'in ni kalih.
Sa'ila SowaS ka hahngae' niSo'.
to'oya' 'okay SowaboS ka korkoring.
'aehoe' Sowawen tombong.
hini kasnaw rae'oe:en Soyahan 'okay bangih.
hini boway 'ima Soyahan 'aewhay si'aelen.
lasiya SaSiyoS ba'ang Somibae:aeh ka Saypapa:aS.
kakhayza'an tatini' ra:am noka 'abo' paskayzaeh ka babahi'.
lasiya boSok ila loman babalawbaw kita'en.
takahini niSo' 'am pakayzaeh ka babaseng.
kaehoy babaw hayza' ka kano'?
babayoS saze:ez sowiti' no hahaba:.
hini babeleng ka kawnatata:a'an.
pae'Saw hayza' roSa' Sinrahoe', 'aehae' boway kayzaeh si'aelen, 'aehae' boway babengezen 'aewhay si'aelen.
yami kahiya' 'ina matawaw babiSbiS ka hima'.
babih ka hiza pinakisa'oe'.
niSo' 'aSkanen ila ray babih, yako 'oka' ila i tihoero:.
hini babina' babe:ay ka korkoring.
ma'an masa' ma:riyae' babitingan ila.
hini ka babnal kama tomnon ray ra:i'.
So'o kin 'al'alak 'ampowa' kita'en babokolan ila?
hiza Sina'iS noka korkoring babotoe' ka 'aehoe'.
halehez baboyoe' kayzaeh si'aelen.
bae'soeh sin'elan 'okik 'ibabaw a tomal.
hororok 'akoey ka baehko' kaketelen.
siya 'okik bazae' nanaw, ma'an bakbaken kaysa'an.
So'o kita' ka hiza tata:a' balaS a hipo'?
mae'iyaeh So: boSok ila 'isa:a' balawbaw ila.
noka balayan talek ka kapranaw!
balbalan kinmae'iyaehan nak heklaw.
balbalay ka 'am somi'ael!
yako rima' bae:iw to:o' ka balihaeh, kapaskayzaehen ka talka:.
baki' mari' ka 'oeway, balisin Sipaskayzaeh ka takil.
balok biyae' lilipaesiran kita'en.
pak'akoey si'ael ka banay, basang kayzaeh.
kakhayza'an 'an noka banban a biyae' nak halis hingha'.
hini tatimae' si'aelen bangbangihan.
hini 'oemaeh 'okay patawawi nak bangbangolan ila kita'en.
ya:o rima' ray bangol baseng.
ni koko' ka basang kin kayzaeh.
So'o 'in'alay basez patawaw.
hiza 'aehae' mae'iyaeh bate: a tomalan.
ray pa'anoeh koSa'en kambawnay rino:o' hi bawnay.
So'o 'okay paksel ka baya:.
hini kapa:tol kin kayzaeh bazae'en.
niSo' basang bazae'en kayzaeh ay?
nisiya bokeS 'inaro' a tomal.
kakhayza'an beleng noka raromaeh.
bengez ray SaySiyat kaspengan, So: Somorangi', 'isa:a' bengez Sipaksilaeh ray kapae'reman sinakeban babaw.
'ita' SaySiyat kaspengan, 'izi' papa'aehae' mari' ka bengez, hayza' ila ka howaw noka bengez ila.
biSani' sin'elan hingha' ki Sapang tatoba' o 'okay pasay.
'ataw biSbiSin ka nepen homangih ila.
raromaeh lakayen ha:aw 'i:zo' hayza' ka bilas.
ma'an bilas kataboe'an ka walo'.
nisiya tiyal noka kin kerpe:, Sipanra:an bilbilbil kita'en.
hini kayba:en bilisin ya'oSap.
siya bilisin noka hima' rikrika:.
hini ka kamez 'aSkan ray bilowa:.
binaehi' kayba:en 'i'ini' 'ae:'ae:iw.
binbiniSitan kayzaeh pamowa'en ka pongaeh.
hini bineleng noka sibolo' pinaskayzaeh.
ra:ma' binilis ray hima' ma'an.
hini binke: noka wa'ae'.
binlayan ka pongaeh bolalasan.
hini noka lilom pipis ni hiya' binolak ila?
ma'an ka biskol biSbiS.
ma'an 'ima ma:riyae' ka 'aloehoeh biyabiyabiya: bazae'en.
biyara: homakak, 'isa:a' 'ita' 'okay si'ael.
papasizoeh ka 'ima 'ae'ae:aew, koza' kin sobae:oeh ka biyas!
mari' ka tatangoe' nom biyaw ka bato'.
So'o 'ampowa' bizo'bizo'an ka kinmae'iyaehan?
hini hayza' ka boSiya' ray 'oeso' 'i:zo'.
boSoS kayzaeh Sipamowa' ka kae'niw.
ngangilaehan ka kinmae'iyaehan hi 'obay boSok ila.
hiza 'a:im hayza' ila ka boboway.
sitaew hayza' ila ka boboway.
So'o 'ampowa' kita'en boe'oelboe'oelan?
boehi' pongaeh bolalasan kayzaeh kita'en.
hini pazay 'izi' boeloe'ani, 'aSkan tatabo: ka 'aehoe'.
tawtaw ma'an bolaken ka kowis ila.
'insiya'a katiSkina:atan 'ima bolalasan.
ya:o mari' ka kin bolalasan.
ray wasal langi: bonaz hahi:il.
bonbon biyae' sin'elan ngalpae'.
noka bongo: a boway hapis wa'isan mowa:i' somi'ael.
borbor ka pa:tol 'iniya'om kakbazae'en!
hini 'ayam hahi:il ka bori:.
kakhayza'an hawaw botoe'en noka banban pakaS'alayan nom Som'alay.
botol kayzaeh ay si'aelen?
ni mama' rinakep botol Sopanen ray taew'an.
botot 'ima Somakap ray ra:i' koza' kin kayzaeh kita'en!
botot kayzaeh Sitabo: ka hotok.
kakhayza'an tatini' hayza' bowaeh ka nepen kaspengan.
ya:o hini 'aehae' 'ilaS 'ima bozbozos.
korkoring somi'ael ka 'ima 'aewhay bozos ila.
ti:iS ka haSab niSo'!
noka korkoring sini'ael hahi:il ka haSab.
hiza 'aehae' kaehoy paSpaSpanga' habaeh sowiti'.
hiza kaehoy 'akoey ka panga', Sa'ila habaeh sowiti'!
ma'an kaehoy habaehen kayzaeh ila ka sin'el.
kaehoy habaehen 'oka' ila ka panga'.
hiza habak 'i:zo' hayza' ka tolil.
hiza noka 'ae'aewzaeh a habak, 'oki noka boya' a.
hiza hayza' 'ima habiyalan ka pongaeh.
haboeh wahoer koSa'en 'atomo'.
yako pakoSa' ka habon, 'izi' papaSoS siya!
'izi' paka:as ka haeShaeS.
niSo' kayba:en hahabaeh monhae:ae' ila.
moyo 'izi' i hahakaS.
yako noka hahazab somi'ael ka boway.
ray sinsangan 'akoey ka 'ima 'okik hingha' hahazab.
yako kahiya' haheme' 'am matawaw, nak hara kaskesen ila.
hini binbiniSitan hahepot hayno' ila?
niSo' pinama' 'ampowa' hahili'hili'?
moyo kita'en hahingha'an, ya:o 'okay Sekla' ila.
taSibae:aeh ka hahirhir ma'an kahirhir ka hahiwa'.
siya ngizo' Sipanhae:ae'en ka hahka:aw.
'izi' hahli: ka talka:.
hini koko:ol babaw koSa'en rareme:an, mowa:i' rini hahoer koSa'en lala:i' ila.
So: So'o kayni', ma'an hahopil ila o!
niSo' hahoway hayno' ila?
yako somapih ila ka 'ima SaSo' haehoway.
bangeS pilbeSte:en kasnaw haka'no:ol ila.
ta:in 'am rima' tomra:i: ni 'a'aew hakaSen.
ni 'oya' tinalek rokol 'okay hakak.
'izi' hakama' ray ra:i'!
ma'an hima' hakama'en noka SibSiba:i' kaksis a tomalan.
hiza sabsaboeh hako' 'iniman!
ray 'oes'oeso'an 'akoey ka hako'.
baki' komoSa', hako' So: homngas 'isa:a' 'am 'omoral ila.
yami SaySiyat koSa'en, " 'aehae' halapaw " mina 'isa:a' mayaka:i' koSa'en pakli'abo'.
'inmana'a kapakselan ray halapaw.
ma'an halapaw 'i:zo' hayza' ka kina:at.
ka:ay ka kayba:en noka kaka:ay halayani!
hini haleb lalazem ki walo' kakiSka:atan.
yako halehez, ni 'oya' pa'il'iyo'en.
hini 'oemaeh halhalisan saboeh.
haloeh kayzaeh paskayzaehen ka babotoe', boway 'okik kasi'aelen.
hini ra:an haloehan, manra:an 'iya'azem.
hiza hames noka 'asaz.
ho'ol hamez sowiti' ki tata' tawbonen kayzaeh si'aelen.
ni 'oya' ka'sa' hamezen ki kingaso'an pazay Sitabo: ka tata:a'.
paSlo: ka kaehoy kayzaeh ka hangalen.
ni 'away hangihen 'oya' minkakamoeh rima' 'omawpo' ila.
hiza hanowan 'alikaeh 'ae'ae:aew.
hihiyop ka hapoy 'izi' i papazeng.
'aehae' kaka:at haseb rayhil.
yako hasengen noka kapa:zas.
niSo' rini hataSen kapowa'en?
paza' hataken noka 'aehoe' homangih ila.
hinohaes noka korkoring hawaehen ila.
hawar sowiti' ka hinoko'!
hini rararomaehan 'akoey ka hawaw.
'oya' mari' ka hawaw Somawik ka korkoring.
tata:a' sisiyap Sinpan hawhawka' ra:amen noka kakmo:ok si'aelen ila.
ma'an kina:at 'inaSkan rini, 'ampowa' ila hawka'?
hini kabkabaehae: 'ana Sowawen ma' 'okik hayap.
hayawan kamamalahang ka karkarang.
niSo' pinamowa' pongaeh hayayo' ila noka hahila:.
pinamowa' tatimae' noka hahila: tiS'a'i'in hayayo' ila.
hini pongaeh 'okay poralomi 'am hayayo' ila tabin masay.
niSo' 'oemaeh hayhayno'?
mae'iyaeh hayhayno' ila kin 'aliman?
ni 'oya' ka por'oe' hebelen hayhayo'en kayzaeh ka'omaSen.
ni 'oya' 'aewpir hayo'en ray kalhib.
haysani hinpizal ila?
ma'an 'inaSkan tatpo' haysaso', mari' 'iniman.
So'o haysiya ay 'am kiSka:at?
niSo' 'oya' ki yaba' haysiya ay?
A, kakhayza'an hayza' ay ka hini?B, kiraeh, hayza'en 'ihan!
siya hazaben noka raroemaeh mowa:i' ila ka ramo'.
nasiya kabkabaehae: So: mari'in hazihin ka 'ae'az.
he'er noka hiza kaehoy!
'ana nak'ino' ma' 'okay heSem, hini hahola' nak'ino' ila?
'aehoe' niya'om hebengen ray bonaz 'am makakSiyae'.
hayza' mae'iyaeh malbel ila, Sa'ila kita' hehnak ay naehan?
hekeklaw wa'isan 'alikaeh 'ae'ae:aew.
ka heklaw 'angiS a tomalan.
'okay he'eri 'am malbel, ma'an hem'er ka pinamowa' ka kaehkaehoyan.
tinalek ni 'oya' hemeken kayni' pasi'ael ka ngiyaw.
oya' hememaeh ka 'ayam 'okay kita' 'isa:a' pomasa' ila.
yaba' noka hemza' somakeb ka hataS.
hiza pinoSakan 'izi' hepot naehan!
hiza mae'iyaeh herep ila 'okay heknak ila.
yako kayni' somi'ael ka hewek.
hoewek ma' 'akoey 'oyeh ka Sinrahoe'.
'ataw noka hewel nazip ka 'aelaw.
ra:i' 'i:zo' 'akoey ka hewel.
hewen minatini' 'iniman.
hewen 'isa:a' noka minkoringan a raro:o'.
niSo' ta'oeloeh hahi:il ka hi'SiS.
hini ra:an hi'owaS a tomalan, balbalay panra:an.
nisiya taew'an hi'owaS a tomalan.
hiSon kano' mam kakoway?
So'o 'ampowa' hihimi'an 'okay paehrahrang?
siya mae'iyaeh hihimi'an.
ma'an hikhikil 'iyapangih.
'izi' palpoetoeh ka hikis 'am haSa' ila manra:an.
'ina kitnga'nga' haepis ka hikis kayzaeh hekla'.
ray paSta'ay kapa:tol komoSa', "ka hikor ka 'oeway."
So'o 'ampowa', niSo' masa' hila'hila'hila' komi:im kakarma'an niSo'?
noka kal'oe' masa' hila'hila'hila'.
noka hilaSan 'oeboeh kin kayzaeh kita'en.
hini korkoring 'awpo'en hilhil'awan kita'en.
hilok 'akoey ka tateleng.
'ampowa' So'o payaka:i'in himi'an 'okay tiSkobae:oeh
'izi' panpanra:an, So'o 'am hin'aw'aw.
'ata' honga'nga' ka hin'az'azem makakSiyae' ki saboeh.
niSo' pinatawaw hin'ohay ila.
'izi' hin'ohay 'am mayaka:i'.
bibi: 'osa:en noka bato' ka ta'oeloeh hinSaylo' maykonkonay ila.
siya minaSa:eng 'okay 'iya'azem hina'itol ray ra:i'.
ma'an pinamowa' kaehoy hinabaeh ila.
hini tinawbon noka ra:hip hinakama' ila 'izi' si'ael ila
hini hinakama'an noka tokangang.
hini 'ampowa' kin 'akoey ka kaehoy hinalay?
nisiya pazay hinamez ka ho'ol.
nisiya kinmae'iyaehan kita'en baba:aw hinangih.
ma'an hima' hinasengan noka kalangiyaw.
'a'leb ma'an hinawaeh ila.
noka korkoring kateSnenan hinawaeh ila.
ma'an hinbasezan ray kilapa:, haysani ya:o ha:aw wahoer 'am matawaw.
pinpinatiyayan hahi:il ka hinbetel.
niSo' hinboe' habiyalan.
koloban hinehmek 'am pak'ap'apoeh.
nisiya hinehnak 'am 'oka' ila.
niSo' hinemek kano'?
'in'alay rareme:an mohae'oe: tabin hinghingha'an koSa'en lala:i' ila.
'ayam hiniwa' hinghingha'an pin'a'apoel.
'aehoe' 'ima 'elngihan ka 'oeboeh, So: hingil ray kin si'wi'an 'oka' i Sa'hoero'i.
So: hinhael ila, yako 'am rima' ila ray kakiSka:atan.
niSo' hiniba: SaSolotSolot.
Santalam ka hini ma'an hininmono: por'oe' bangih ay?
kakhayza'an hayza' ka hininta'oeloehan maylala:i', 'isa:a' nasiya kapayriza'an ka ra:an.
hahiwa' hinirhir soma:om ila, 'okik hirhiri 'okay paloso: ka kaehoy.
hiza tata:a' ma'an hiniwa' ila!
siya hiniyapae'zo' mae'iyaeh.
ka hapis soloehen hinkawton ila.
korkoring minae'rem hinkawtonan.
hini ra:an hinkikiyo'.
siya mae'rem hinkirkiri:.
wa:on kayni' hinkosiza: ila hini.
'isahini hinmaykaSpat ila.
hini walo' hino'molen ila noka mae'iyaeh 'izi' ila i si'ael.
niSo' hinoba:ang hiya'?
nisiya raromaeh hinoehoeh Sikayngaeh ka mae'iyaeh 'oki ra:ami.
kakhayza'an kamamanra:an hinoka:ra'an Sa' 'iniyapae'zo' ka mae'iyaeh.
hiya' hinoka:ra'an 'ima hinta'oeloeh ka mae'iyaeh.
hiza hinoko' 'akoey ka tatango:.
ma'an hinola' nonak ka wa'is.
Saypapa:aS 'isa:a' hayza' ka hinopi'i'an.
ma'an kina:at hinopil hani.
So'o hinowa' ay matawaw riza?
hini 'an noka waliSan a hinpi'an.
'isahini hinpilaz ila?
'ata' ra:am hinpizos ka mae'iyaeh.
hila:an hinpoSal ila, 'itol ila hi 'oya'.
hini boe'oel hinroSa' - 'aehae' 'iniSo' 'aehae' 'ini 'ae'aew
tabowil hintimo'en kayzaeh si'aelen.
hini ba:la' 'akoey ka hinwezwez, kin 'akoey mae'iyaeh Sapok masay rini.
ma'an babaki' biSbiS kita'en hayza' ka hipoeh.
yako hayza' 'aehae' 'ima his'alan ka kayba:en.
So'o Sekla' hisiya ay?
kakhayza'an ta'ay kama ray hito' maSangay.
hito' mita' hayza' ka moto: 'ima rowaSek.
hiza 'aehae' baboy ni baki' 'araSen hiwa'en ila.
hiza korkoring Sa' waliSan ni mama' 'araSen hiwa'en ila.
yaba' niSo' Sin hiya'en?
hiza minkoringan Sin hiya'en?
'izi' hiyong!
nisiya kapinngizo' hiyopen ni 'oya' kayzaeh ila.
hiza pongaeh kayzaeh kita'en.
hiza kabih kayzaeh kita'en.
walo' ho'molen pakheSem nonak.
ho'ol 'ima zomingas pazay kayzaeh pa:tinawbonen.
yami hoSabong ray kalhib.
'izi' hoSoS o hini Siba:i' masay ila.
yako komita' ka korkoring hoSa:il ray hoSoe'an.
hobak nom manae' ka waliSan ma' Sikpapanae'.
wa:on 'okay hobaz hi 'amoy.
yako 'okay hobaz hisiya.
yako noka tokangang hoboe'en ila.
ma'an hobos maehtang ila.
'aehae' mae'iyaeh Saehae' ray kakSiyap nasiya hoehoehen Sipa'al'itol.
ra:i' 'i:zo' 'akoey ka hoewel.
hoko' katomnonan ka kayba:en.
min'alay rini hola' ila hiza kita' koza'?
tatimae' hola'en mintari: ila.
holal ila! pa:ngas ka katapa:ngasan!
yako homSoS komita' 'iSo'on.
'aehoe' komita' Sisi'ael noka mae'iyaeh homaSab ila.
yaba' 'am homabaeh ka papoSi'.
paskayzaeh ka talobong nom homabos ka tatini'.
biyara: homakak pakayzaeh mari' ka biyae'.
'oya' homako' ka kayba:en 'ini yaba', siya 'am rima' matawaw ila.
yami 'am homaleb rini.
hiza hames homames ila ray taew'an 'i:zo'.
siya somi'ael ka pazay homamez ka walo'.
yako 'am rima' homangal ka kaehoy.
hini boya' homaseng ka 'aehoe', 'aehoe' tomkatkaw.
'am paSta'ay ila yami rima' ila homataS.
hiza 'aehoe' homatiS ka tata:a' mam makakSiyae'.
tatini' ila 'oka' ila ka ka'o:olan nepen homatiS ma' 'okay Sanloso: ila.
yako mowa:i' ray kakiSka:atan homawaeh ila ka hinohaes.
hini tateleng homazab ka mae'iyaeh.
'oya' mam homazih ka tata:a'.
yako kaskesen hombas ka taroS.
yako 'am hombel ka por'oe' kapa:tatimae'en.
'oya' homhomiwa' ka tata:a' Sibe:ay ka mae'iyaeh.
siya homiba: ka 'ima bolalasan kayba:en.
hini 'aehae' mae'iyaeh 'ina homibo'.
homila: ila!
yaba' mam homirhir ka hahiwa', 'insa'an 'am rima' kominmaeh ka kaehoy.
'ita' saboeh komilwa'is homiyong ka katazekan.
mama' homiyop ka hapoy bizo'bizo'an ila.
So'o ra:am ay homlal?
Siri:, wae'ae', hako', katin, biyang, So: Sanhoero: ka kakaymaro' homnak ka tiyal masay.
ya:o 'aewhay ka ka:ra' homnas.
'oya' biSbiS ka nepen homo'mol ka 'ima 'iya'zaw ralom.
kalih mam homoehoeh ka raromaeh.
lasiya homoehoeh ka panga' noka lingking 'am mari' ka boway.
homomom ila!
hiza kabih kita'en homomom ila 'izi' ila i 'oSa'!
So'o homopil ka rayhil 'aewhay mina.
homopil ka walo'!
yaba' hompot noka kaehoy ka binbiniSitan.
ray pinatiyayan langi: 'akoey ka homza' 'ima sem'el.
'izi' hona'a:ih ray kapayriza'an.
So'o 'ampowa' rima' kin honaehnge:?
yako rima' kilapa: mina 'am honaehnge:.
So'o 'okay honasamez, ma'an So'o kaSebeten o!
siya honhaha:i' 'am lobih ila.
'izi' honhona'a:ih ka 'am matawaw.
pawkongas ka 'aehoe', mayhael siya ma' 'am honra:waS ka sina'i'.
wa:ila honroton rini!
moyo honroton rini 'ampowa'?
'oya', So'o 'am hontini' mina.
'obay kin hophopayan.
tiwaS kayni' hopi'i'in.
nisiya ka Sile' hopilani!
ma'an Sile' niSo' kapowa'en hopilin?
ralom tinaboe' ila, hopot ila ka binbiniSitan!
hiza mae'iyaeh kin miyaka:i' no 'aroma' hopot nisiya ka ngabas!
"horara:ol" koSa'en mowa:i' pakita' ka 'inkahoelan.
So: So'o 'okay horoko' 'am 'okik kaS'abo'.
'aroma' 'ibabaw ka horong manra:an kakoroetan.
hini tatimae' hororay ma'an bae:iwin.
ma'an masa' 'ampowa' kin lomowang ka hosi'?
hosong 'am pa:boway.
hotok ki rakolo' 'a'inola' 'ae'ae:aew.
hotok hayza' ka 'ima bolalasan 'oeboeh.
kano' howaw niSo' Sipawa:i' 'iyakin?
rima' ray 'oes'oeso'an howayen ka loklok ma' kayzaeh ila.
'izi' tabtabo' ka bato' ilak, 'am takngae:aeh ka mae'iyaeh!
ma'an binaehi' kayba:en sinipsip ila ka'aSkanan rayno'?
hini kangkang ka'aSkanen ka kakato: ka 'iyok.
ni koko' ka'alSayan Se'eten ila noka SibSiba:i'.
hini ka'alSayan ni koko' Sinbil.
rayhil ray ka'alSo:olan 'inaSkan.
hini talka: 'oka' ka ka'alSo:olan 'aewhay.
hayza' mae'iyaeh komoSa', 'ima roSa' ka ka'alipoza'an mae'iyaeh minsowi'.
hiza tinalek kayzaeh ka'altikalen ila.
ma'an ka'ama'an kamatortoroe'.
hini tatimae' 'in kahila:an a kingaso'an ma'an ka'ameten ila o!
ka'anayan mita' makakreng matawaw.
ya:o nakhini matawaw ka'angangen ay ni 'oya'?
'insa'an So'o ka'angangen ni koko'.
niSo' hini raromaeh ka'ano'en ka kano'?
hini noka korkoring ka'aytiwayan.
tatimae' hayno' ka'azipin?
ka'azipin sitaew ha:aw ray siyak.
ma'an 'aehoe' ka'ewelen ray latar.
hiza taray ka'ilo'an ka tatabo:.
ma'an pazay ka'ilo'en ka tatamol ila.
siya noka ka'ina'an 'angangen rae:iw ila.
nisiya Sapang ka'ina'an mina moto:.
lalo', ta'ila takita' ka'inalingo'an.
yako maltikal ka bato' ray ba:la' romakep ka ka'irawi.
hiza ka'ka'Siyapan kin kayzaeh kita'en.
hiza sae:pae' Sa' boeloe'ani ray ka'ka'sa'an.
ka'naben sem'el ray 'a'omaS.
rima' 'ay kapatawawan 'izi' ka'ngel.
ki mae'iyaeh kin SaSepe: 'izi' ka'ngel pa'ayna:a' ka mae'iyaeh.
hayno' ila ka'oes'oesan ka'ilo'an ka hoehoe' no korkoring?
ni 'oya' por'oe' ka'omaSen 'akoey naehan.
ma'an pazay ka'omo'en pa:linaSo'on.
ka'oya' ma'an kakhayza'an tomaytatini' ka 'am komalahang ka hini taew'an.
kae'sipa' ki rakolo' hahinghingha'an.
ray 'oes'oeso'an te:ne' 'akoey ka ka'toS.
kaS'aelaw kayzaeh sazeken, So: kayzaeh ila ka kasnaw ma' 'aSkanen sowiti' ka kaS'aelaw.
hini hahangaw tatini' ila 'iya'azem 'izi' kaS'oetoeh!
'ae:'ae:aew pa:tinawbon Sobis'i:in ray kaSa'enan.
'oya' nonak paskayzaeh kaSa'ti'a'an.
nimon kaSahoe'an hayno'?
hini kaehoy ma'an kaSahoe'en, So'o 'izi' mari' ila.
ma'an lilom kaSakapen ray 'aring.
hini kaSakayba:enan 'inmana'a pina'araS.
katboz kaSakiray 'oes'oeso'an.
hini kaSako:o' ka 'aelaw.
'o'owa' 'ana 'okay kita' ma' tomihoero: ka kaSan'aza'an.
hini korkoring hayza' ila ka nepen 'insa'an hini kaSanhae:ae'en.
hini ni yaba' kakhayza'an kaSapelan ka Sa:al kapae'reman.
kaSarakan Sinapel noka sibolo'.
So'o 'okay hiba: ka hahoway kaSaraken noka mae'iyaeh.
kaSateran ka minkayba:enan rini.
korkoring kaSbikol ray kateSnenan.
hiza kalhib ma'an kaSebetan ka ziyas.
ma'an siya kaSebeten o!
So'o So: minSa'la' ila, tiwaSaw ma'an kaSekla'en.
'ima pateleng waliSan kaShaehae'oe: 'ima rae:iw.
'o:oh! yako kaShaepis ila 'iSo'on!
'oya' kaShaloeh ray Sama:.
ti:iS ka rape: minis'eh, 'aewhay korkoring 'am kaShaloeh.
So'o komita' ka kabina:o' 'izi' kaSikar.
So'o mowa:i' kanman 'izi' kaSikar.
kaSiki'oes'oeso'an 'ayam 'aewhay karakepen.
kaSikiko:ol 'ima kowakowaSan.
hini SibSiba:i' 'isa:a' kaSikiralom.
'aehoe' 'oSa'en ray kangeselan noka kaSikiralom.
yako 'am komi:im ka kaSir'aran.
hini hataS ma'an kaSir'aran.
'in noka mae'iyaeh a koSa'en 'ae'ay, Sinpanan kaSiray 'oes'oeso'an koSa'en tatakay.
hini howaw kaSiyoSen ila no minahael kakayzaehan.
banban So: sopaloy ila hayza' ka kaSkaS.
kaSkoS nom tomnon ka kayba:en.
yako 'am kaSkoraeh ka ba:la' rima' hiza kabih.
'oya' ray katatimae'an mamowa' 'akoey ka kaSkoy.
ma'an kaSlar biSbiS Sirae'oe: ka ralom.
ngabas paksopaloy pakita' ka sinsangan ka kaSlar ngangilaehan ay?
ya:o 'am kaSlatar naehan.
'izi' kaSmasak 'am manra:an.
kaSmoro: rengreng ray kaehoy babaw.
haleb 'arolon ila, tapez ila kaSnakoraeh!
hini kaSnaywasal 'aelaw 'okik kakita'en.
hini tinawbon pasi'aelen ka korkoring kaSobis'i:in.
hini baboy kin 'aewhay kaSopanen 'okik kerpe:.
hini 'aewpir kaSoripon kapamowa'.
hini ma'an kaSotatimae'an.
'alikaeh ka zine:ez kaSowaboSon.
hini kaSpanan ka tata:a' ni 'oya'.
ya:o min'alay walo' rima' kilapa: kaSpoetoeh ka 'ima 'al'alihan ra:an.
So'o mam 'ayaeh, 'izi' kaSra:i'.
aelaw kaSray ralom.
hako' kamakaSnay 'oes'oeso'an.
korkoring ma' bi'i: kaStata: ka rape:!
'izi' kaStata: ka pinamowa' ma'an!
lasiya tomkaw tomkaw nak ka kaStete: ka rape:.
kowaw a ta:in So: kababaw 'ima homayap 'am 'oma:zaw.
'izi' pakisa'oe' a tomalan! 'aewhay kababihin!
hiza siyak kabaehi'an ka tatimae'.
'izi' nakhiza ma'an So'o kabakbaken o!
siya kabala' rima' man'oeson.
So'o maraS ay ka kabang?
yami rima' Sakira:a' kabaso'an ka boya'.
hini kabat 'ampowa' hahili'?
paSa:eng hi baki' ray kabat.
siya naka kabhoet tata:'itol rima' ray sas'el ila.
niSo' kabih o kabih 'isa:a' Sin maya'en.
hiza kabina:o' kin ra:am tomnon.
ray kaehoy babaw hayza' haseb ka kabkabaehae: 'ima homngas.
koko' tomortoroe' 'iyakin ka SaSepe: 'inay 'aehae' tabin kaboehoel, siya manabih ya:o ma' porotor mayaka:i'.
hini tawtaw kabolaken haysiya 'okay bolaki.
kabonbonan pakza:zih bazae'en.
kano' koSa'en kaborbor 'oka' ka 'al'alak ra:am.
hini pinaskayzaeh kabotoe'an ka 'ima 'aewhay.
So: hiya' 'aewhay kabotoe'en noka kinSat.
kabowalak So: 'aewhay ka kawaS wa'isan kas'oehaez bawow.
koko' rima' ray kaehkaehoyan tikaehoy.
'ata' noka kaehlek komerker ka hinbetel.
'izi' kaehngap ila paktikot mina!
hini ray taboway ralom 'ima 'ititi'an nanaw, ma'an kaehoson 'oka' ila.
siya noka kaehoy tomaew'an.
'ima rarahoe' kaehoy kayzaeh pa:kae'eren.
'oya' ki towanay rima' kaehoy ray 'oes'oeso'an.
hini katin kah'ong 'inaro'.
So'o 'omawpo' ka minayti' kahakaSen noka minatini'.
hini 'oeson kahangra:en.
ma'an pinobae:aeh kahawaehen ila o!
kiSba:o' kahawayan hingha' saboeh.
niSo' 'akoey ka rinae'oe: ralom, ma' 'akoey ka kaehboe'.
niSo' nepen kalkalaeh ila, Sa'ila ray kahebelan ka nepen pahbelani!
hiza tatimae' ma'an kahebelen ila, kayni' ila.
kahehnakan Sopoti'in mae'iyaeh ma' masay ila.
ma'an hini tatimae' kahemeken ila.
So'o kahila:an rima' 'ila'ino'?
So'o ka'inowan minoSa' walo'? yako kahila:an minoSa'.
Sa'ila mari' ka hahiwa' ma'an kahirhirin.
hini hahiwa' kahirhirin.
niSo' kahiwa'an hayno' ila?
Sa'ila rakep so'hae' ka tata:a' 'insa'an kahiwa'en.
kakhayza'an 'ima 'akoey ka kah'oe' Sin kahkah'oe'an.
kahkarawa' 'akoey ka kalkalhiban.
yako kayni' ila somi'ael, ma'an kaho'molan ila ka walo'.
hini walo' 'izi' 'aSkan rini, 'aewhay kaho'molen noka korkoring.
'omoral ila, yami 'okay tihoero: kahoSabongan.
hoboe' ray kahoboe'an! ma'an ka poralom ka tatimae'.
'am'amoeh rae:iw! 'insa'an So'o kahoboe'en.
hiza 'aehoe' mina nasiya ka ka'ina'an, nasiya kahoehoe'an.
hini rararomaehan noka Saylala:i' kahoehoehen ka hawaw.
potngor ila hahila: kak'a'owazan.
'insa'an 'am 'omoral, 'araS ka hini kak'ali'a'oral.
hini kak'ayaeh rempe' ka mae'iyaeh.
ma'an taew'an roSa' kakaS'abo'an.
yako nisiya kakabaehen.
ray kaehoy kakabihkabih tiniway ka'ayti:ilan.
hini ma'an kakaehosan ka ralom 'izi' mari' o!
hini ralom 'izi' boeloe'ani, ma'an 'insa'an ka kakaehosen ka poralom ka pongaeh.!
ni koko' kakak'ayaeh ma' poe'oe' nanaw.
koko' komoSa', hini kakalkalen saboeh tatilhaehael 'iniman!
taheS 'am ko'oemaeh kakaloehan ka tata'.
noka kakalse: hasengen ka bangeS ma:botboto' kaksis a tomalan.
kakang ka hanSan mari'in ka 'osazo' nak Sina:iS kayzaeh tononen ka kala'
haysani ray kata'owan ma' hayza' ka kakaposan 'inaSkan.
So: So'o homboe' nanaw ka hahngae' ma'an kakaposen o!
So'o manra:an kakara'an 'aewhay kita'en.
minkoringan 'izi' kakara'an minaSa:eng.
paSpaSoSinrahoe' hayza' ka 'in nonak a kakaspengan.
kakaway boway kayzaeh si'aelen, somini'ael kaehmae' pezngesan.
kakaway hayza' to:o' Sinraehoe', 'aehae' minboway kayzaeh si'aelen, roSa' 'okay Sahoero:i ka boway kaponSiba:i' kapa'iyo'en.
So: 'oka' ila ka mae'iyaeh 'am ranaw ma'an kakay'ameten ila o!
kakaylis minowa' lomibo' ray ka:Seb.
kakhayza'an kakbaba:ok mita' ma' 'isa:a' ka 'aewpir.
hini nanaw! kano' kakbaba:ok!
ma'an hiza tatimae' kaketelen ila o!
kakhaema'an ila, kamakomhaema' hayno' ila?
lasiya mam kakiSe'.
niSo' taew'an 'al'alihan ki kakiSka:atan ay?
hini malat rim'aen kakinmaeh ka raromaeh.
hini pazay kayzaeh ila kakipazayen.
hiya' mari' ka 'inmana'a kakita'er?
'oya' hayza' mamowa' ka kakiw.
kakiw Sapang 'ima kayzaeh kapa:wa:iyen.
moyo ray taew'an kano' kaklaloehayan?
kakhayza'an tatini' noka kaklang 'omowaz ka kak'ayaeh.
kama'ae'ae:aew raroton ray kaklo'al'alayan.
kakmo:ok 'ol'olae'an o 'angiS.
noka katin balaS a kakolay sobae:oeh.
hini ka kakolih kas'oehaez ila saboeh.
So'o kin 'aewhay ma'an kakonbiyoren.
lasiya roSa' kakonibih ka pinobae:aeh.
lasiya mam haha:ih kakonibih ka kapatawawen.
'away ki 'ataw papatawawen kakonkonibih.
ni 'ataw hayza' mamowa' ka rokol kakontae'en nanaw.
kakhayza'an hini ni koko' kakopiyakan ka pinaskayzaeh por'oe'.
hini 'anhi' 'insa'an kakopiyaken ma'an ka 'inomaS.
ngiyaw kil 'aehoe' kakoring.
'izi' kakorotan 'aewhay kita'en!
niSo' hiniba: kakosi'an 'aewhay kita'en.
minatini' bae:iw ka 'ima SaSo' kakowaS 'iniman, kayzaeh SikowaS.
'izi' kakoway 'am kome:eb ka bekeS!
'izi' kin kakoway! 'iyahihimi'!
hini kakhayza'an kakowihan ka bizo'.
mita' 'aewpir kakowihin ila.
hiza 'al'alak manra:an kakoyo'an.
korkoring tikot ni yaba' Si'angang kakoyo'an mam hoSa:il.
ray kapaSta'ayan 'akoey kakpiSiyan.
ray kakranawan kinahos ralom 'iniSo' kapti:'ae'ayen.
yako 'am komaehos ka kakranawen 'ini 'api'.
So'o 'okay kakreng matawaw kapaywa:aken noka tahoki'.
niSo' kakrowaSekan hayno'?
hini kamamanra:an 'inmana'a kakrowaSekan.
honaehnge: ila 'okay ti:ta'oeloeh kaksis ka ta'oeloeh.
kaktiyaw 'ima 'ol'ola'an ka takem.
yako 'ima kal'ab'abaS, hini 'oka' ka mae'iyaeh.
'inSa'la' wakit ka laleke: hayza' ay ka mae'iyaeh ray taew'an kayzaeh 'okay kal'opaeh.
ma'an kalaSo'an hayno' ila?
ma'an hini tatimae' kalaSo'en ila.
baki' ni hiya' kalahangen?
yako tatini' ila, kalahangen noka korkoring.
niya'om hayza' 'aehae' kalam pa'aewhayen noka ba:yoS.
ma'an hima' mariyae' hinasengan noka kalangiyaw.
hini pazay ma:is a tomalan si'aelen kalangkangan.
hiza kae'er lalengeSen kayzaeh 'okay kalbel.
'omoral ila, yami ray kalhib mayna:a' ka 'inintawaeh.
hini kalhib kita'en kin 'i:zo'.
paza' kaliSin noka korkoring ka kinmae'iyaehan.
siya rima' kilapa: 'ima kalibih ila.
ya:o kalililoway hin'aw'aw ila.
niSo' bine:ay pinotoy ma'an kalkalen ila.
'izi' kalnga'nga' kan mae'iyaeh taew'an.
kalobengez ka tinosas'i:.
hiza ka'ayti:ilan kaloehloehayan ka basang.
So'o kalohaperen ma'an.
para:in tatini' ila, manra:an 'okay kaloso: ila.
'ata' 'am maSpalaw 'am kalotngor 'inkahoelan.
So'o 'ina kalpilaz ila rima' rareme:an?
yako 'ina kalpoSal ila ray'in.
yako kalto:ol ila rima' kala minatini'.
kam'alihan korkoring mowa:i' patSoSowaw.
siya kama'ae'ae:aew rengreng rima' 'a'inola' ka 'ae'ae:aew.
siya kama'iyatabin nanaw.
baki' kama'omowaz.
minatini' kamamanra:an ma'an kamaSa'iS.
ma'an taew'an ray rareme:an kamaSal sowiti'.
rawa: kamaSanrater ka kasi'aelen.
siya kamaSater ka kina:at.
ka:ang kamabaebae'aet ka 'ima manra:an.
yaba' ma'an kamabaseng.
kowaw, hapis kamahayap.
siya kamaholoy ray 'oes'oeso'an.
momoniya' kamakaSiray'an'anhi'an.
hini 'aehae' kamakakabaeh ka mae'iyaeh, 'izi' i paka:i' ka nisiya pinanabih.
minatini' ma'an kamakiSka:at ka malnoripon.
ma'an minatini' kamamanra:an kamakibizo'.
siya kamakita'er.
siya kamakomawtaw 'izi' parae'oe: ka pinobae:aeh.
ma'an yaba' kamakoroeh.
So: hiya' mae'iyaeh koSa'en, kamalamlamlam, mina 'aewhay bazae'en.
ray tiSni'al'alay ralom 'okik kamama'sih.
'ataw pakSekla' ka saboeh komoSa', hini 'inmana'a kamamaS'abo'.
nisiya kapatawawen kamamaSbizo'.
yako somi'ael ka wa:ay kamamaSkan sowiti' ka tawyo:.
hiza kamamanra:an 'inmana'a minatini'.
niya'om haysani 'asang hayza' kamamaySiri: ka mae'iyaeh, So: hae:wan ila maymaySiri: ila.
So: 'am kipazay ila, yaba' kamamaySiri: ka pinatiyayan.
ray kapaSta'ayan titiyon kamamin'ae:aew ka Sinrahoe'.
Siba:i' kamamo:law nanaw.
hini tata:a' kamapaS'oesizo:.
hiza kamapalbaboy 'ima temektek ka boe'oel.
paSta'ay tataysi' kamapama' ka sinaton.
hiza 'aehae' kamapotatay ka mae'iyaeh, 'izi' bae:iw riza.
hini kalhib hayza' ka walwalo', ni yaba' kamari'an ka walwalo'.
hini boway So: So'o kayni' ila ma'an kamari'in ila o!
kakhayza'an ray 'amiSan, yami korkoring kamarima' komi:im ka kakarpa:an kasi'aelen.
koko' ma'an kamaromhaep.
ka'tim kamarowaSek ray Sinpanan.
siya kamasempeng ka 'a'inola' noka malnoSaySiyat.
hini binSi' kamatakiking 'aewhay Sipamowa'.
ma'an minatini' minkoringan siya kamatal'izaeh.
siya kamatalek ray kasi'aelan.
So: potngor ila ray haseb 'ilaS, kamati'anhi' 'anhi' Sitibae:iw.
So'o kin ra:am mayaka:i' kamatiSko'al'alay.
siya kamatibae:iw ka tatpo'.
bo:ong kamatikae'niw, siya 'akoey ka rayhil rinoton.
palono' kamatoliyab ray ralom.
'obay kamatomkaw ka kin 'ibabaw, lalo' kamatomkaw ka kin ra:waS.
'oya' ma'an kamatomnon.
ray ra:an hayza' kamatoroy 'izi' maShaewan.
ta:in kamawakit ka kawakitan homoehoeh ka kaehoy.
siya kamaze:ez ka kapapama'an.
kambawnay 'oemaeh kayzaeh kita'en.
yako 'isahini 'am rima' kambownay.
ka'oSa'an kilapa: may kamkapokaeh ra:an kayzaeh ila.
kamkolong 'izi' si'ael, 'ae'aeSem kayzaeh si'aelen.
kamlala:i' rino:o' ka lala:i'.
hiza kamo'alay hiya'?
kamo'alay pakakreng kiSka:at.
siya 'inay kamra:waS mowa:i'.
SibSiba:i' kama ray rokol koSa'en kamrokol.
kamtek mam tomangoe' ka kaehoy.
kamti' kayzaeh reme:en ka kayba:en.
'izi' kangibi'an ila 'aewhay kita'en.
kano'a'o:la'! 'okik bazae' ma'an So'o kaSebeten ila o!
paza' maSpalaw, hini baboy ki tinawbon kap'a'apolen kil 'aeh'aehael.
So'o maraS ay ka kap'ali'a'oral?
hini ni 'oya' kapSiloe'en ka Siloe'.
hiza 'aewpir Sapa'azip ray kapa'azipan.
yako rima' papama' ray kapa'inSaylo'an, tae'aesen moetae' ila.
ma'an So'o kapa'inSaylo'en o!
ni 'oya' hini hawaw kapaSakap ka hewek.
ray walo' baba:i' haeboeh ki ngalawan 'aehae' kapaSbaki'an.
So: kipazay ila yami noka kapaSbetan pahoroS ka kamez.
yami mari' ka tibtibon kapaSiloe'en.
ma'an Sina:iS hini kapaSipoten ray kaehoy.
hini 'an noka kamamanra:an a kapaSket.
nimon kapaSrahoe' hayno' 'inaSkan?
hini 'inmana'a kapae'reman halapaw.
ma'an kapahikor hawka' ila.
niSo' hini ka binotoe' kapakisa'oe'en ay?
hini kina:at ma'an kapakita' hi kawkel.
kita'! hiza mae'iyaeh ray kapakselan pinaksel ka wa:or.
hini Siporok kapalamo:en naehan, kayzaeh 'okik posiyan.
hini baboy kaSateran ray kapalbaboyan.
So: So'o 'okik bazae' ma'an kapalbe:.
mon'alay ka kaehoy ray takil kapama'en.
koko' mam komowih kapamowa'an ka tatimae'.
ma'an ma:bae'soeh kapamowa'en ririm'aenan binae:iw nanaw.
kayba:en takhiza'en kapanSawi'in.
hini noka tatini' kapanpanabih, 'izi' ngowipani!
hini ni koko' kapanrahi:an ka kayba:en.
kapansaehsaehan ka minsae:pae'an hiza kabih.
ma'an hini poway kapansaehsaehen ila, 'izi' hona'a:ih.
'izi' 'ae'ae:aew kapanwakitin ka 'ae'ay mina.
hini SibSiba:i' 'iniman, ma'an kapapaSeSen hi paza'.
yako hayza' roSa' kapapama'an.
baki' mari' kaparhaep rima' romhaep.
moyo mowa:i' yako 'oka' kapasi'ael.
hini sisiyap siniya' noka kapasiya'an.
hini raromaeh ni baki' kapaskayzaehen ka takil.
noka moto: kapatabilan samiyan 'akoey ka Sinrahoe'.
mae'iyaeh So: 'okay bazae' noka tatini' ka pinanabih kapatnonaken.
ya:o tomae:ae' ka kaS'alayan kaehoy kapatoki:in.
ma'an So'o kapatoko' ray minrawko'an.
ma'an rayhil 'okik lal'oz, ma'an 'akoey kapawka'an.
niSo' kin 'akoey ka rayhil Sibe:ay, kapawka'en nisiya!
kata'owan 'oka' ila kapawkongas.
'oya' komoSa' talsapal 'iyakin taSilotor ka kapawraheman.
hini kapawromiS soma:om a tomal.
hini 'inmana'a kapay'ae'ay.
ma'an So'o kapayanayen ila.
nisiya kapayhima' kin kayzaeh kita'en.
So: komita' ila kapaykasbolan mintoehoey, 'isa:a' ra:am 'am tomalek ila ka pazay.
haysani 'okay Sohaepoy ila, ma' 'oka' ila ka kapaykasbolan ila.
hiza Sampolo: kapayrangi'an ka pazay.
So'o 'okay 'am'amoeh payrangi' ka pazay 'insa'an kapayrangi'en noka mae'iyaeh
mita' mataS hayza' ka bilowa' ki kapaysinapoehan.
hini 'aSo' kapaytata' ka ka:mez.
ma'an minkayba:enan kapaywa:aken ila o!
So'o 'okik wa'isan matawaw kapaywa:aken noka 'ima haeba:an mae'iyaeh.
yaba' tomikayong ka wa:is kaphalayan.
kakhayza'an 'i'ini' i hayza' ka timo', tatini' mari' ka kaphoel maSkan ray tatimae'.
So: yami 'i'ini' i pinobih ka Si'Si' ma'an 'isahini kapinobihin.
'atomo' 'isaso hayza' kaplalangoyan.
yaba' mamowa' ka kaplangaw.
ya:o 'ina ray kapnaba:an.
hini kapnazip ka 'aelaw.
hini taray kapoSnehan ka tata:a' ni 'oya'.
ma'an kapomasa' hawka' ila.
Sa'ila mari' ka 'iyo' nom kapon'ez'eze: 'iniman.
'izi' ngowip 'am bae:iw ka kapontatango: o!
tatini' 'ayaeh ila haSa' ila manra:an ma' kaposen 'oyaeh!
ma'an korkoring So: 'am mae'rem ila ma' kaposen.
'izi' ngowip 'am bae:iw ka kapotatango: o!
'am'amoeh rae:iw ila! So: 'okay rae:iw 'insa'an kapotatayen kapabae:iwen.
hini ra:an 'insa'an kapoti'in ila 'izi' ila payhini.
'inkahoelan 'isa:a' So: mayhael 'am maSpalaw ila katatngoran.
hini hawaw niSo' kapowa'en?
siya minae'rem, niSo' kapowa'en kitkita'en?
hini 'inmana'a kapranaw.
ma'an kapranawan kin mowahil.
rareme:an noka SaySiyat kaprarotonan nom paSta'ay.
So'o Sa'ila tae:ae' ka kaptelengan ka Sawki'.
'aSkan ka ralom ray kaptimasa'an 'insa'an ya:o 'am timasa'.
hini ralom 'in hiya' a ma'an karae'oe:en ila?
Sapi:ihin kakowihin ka 'aewpir karakeSen.
hiza ray roro: karakepan ka hapis.
So: hiya' marma' karakepen noka kinSat.
So'o 'izi' 'oSa' ray kakraerae'oe:an 'insa'an karara'eten nasiya.
hini takil ni 'oya' karemekan ka tawmo'.
'isahini karkaramo' 'oka' ila ka minahael.
'izi' karke: no mae'iyaeh!
rayhil karma'en ma'an.
rayhil ni hiya' karma'en?
rayhil nisiya karma'en ila.
So: hiya' kayzaeh ka pinatawaw karokolon ni yaba'.
hewek karokroken ila.
hini mita' karotonen ka kakrangi'an ay?
hini kayba:en karpa: a ta:an hiba:en ha:olhoel.
ray rararomaehan 'akoey ka kas'ez.
hini kasa'i'an noka kabkabaehae: 'izi' honayrini o!
kayba:en 'okay pak'ae:'ae:aew kasabongen.
So'o 'ana minSa'la' ma' kasakelen ma'an.
hini kaka:at 'aewhay Sika:at, ma'an kasapihin.
niSo' nakhini hiniba: kasawa'en noka mae'iyaeh.
hini 'ayam 'inokay 'aSkan ray kapak'iya'zawan kasazeken ila.
'izi' pon'a:iS ka kapa:zas kaseme'en o!
ya:o 'am lobih ila o, 'izi' Siboeh ila ka kashaw 'iniman.
Sa'ila kita' ma'an tinalek ka kashaw minahoek ila ay?
kasi'aelan hini ray katalekan.
'izi' 'aS'aSay ka kasi'aelen.
siya rengreng rima' 'a'inola' ma' mari' ka 'ima 'soba:oeh ka sina'oe'an
nimon kasisaw hayno'?
hini bato' ma'an kasizaban ka malat.
ma'an tata:a' kaskesen masay ila.
SaySiyat 'izi' ngowip mita' kaspengan.
paSta'ay 'isa:a' noka korkoring kinra:aman kaspengan.
noka SaySiyat 'akoey ka 'ima nonak kaspengan.
kaspinaSapel hi 'oebay kik bazae' ka pinayaka:i' hapi:ih 'okay Sapel ila
kat'et'en bilisin ray hima' pon'a:iSin ka tae'oeloeh ra:am tem'en.
kata'owan ray taew'an langi:.
kakhayza'an komibizo' kataboe'an ka bizo' koSa'en kata'paripari'an.
hini kataStaSen saboeh wa:ila tatilhaehael.
hini rae'rae'em kataboe'an ka ka:mez
pinoeh'oeng ma'an kaysa'an kataksekelan.
horok kayzaeh katal'oemaehen.
ma'an tawtaw kataleken ki 'ayam.
hini kamamanra:an ma'an kataniSowawan.
Sahpi:ih kakowihin ka 'aewpir karakeSen.
ni wa:on katatimae'an kayzaeh kita'en.
'al'alak kita'en katatngoran ila ka tinal'oemaeh kayzaeh ila pakrowaSeken.
kapa:tol noka paSta'ay 'aewhay katatoroe'en.
'ima 'aewhay katatoroe'en 'ana tortoroe'en ma' haSa' nanaw.
hini loehong 'insa'an katawbonan ka tinawbon.
hini Sinpaehpaeh katawbonen ila.
katboS si'aelen 'anhil o 'aewhay kasi'aelen.
'izi' Sa:eng ray kateSnenan!
ha:aw ray kinonkateSnenan ma'an 'inaSkan tatawae'.
kakhayza'an hayza' koSa'en hi katehtel ra:am a tomal tomnon.
Sa'ila tektek ka kaehoy ray katektekan.
waliSan 'ima hayza' ka boe'oel 'aewhay katekteken.
ita' saboeh komilwa'is homiyong ka katazekan.
SaySiyat noka kati'azem pas'el ka korkoring.
noka kati'mo' a boway nak ka kali' a boway, haSa' mihis ka biyae'.
hini katiSkaka:atan ma'an.
niSo' kayba:en ha:aw 'inaSkan ray katiSkayba:enan.
yako 'okay 'araS ka katiSkina:atan.
hini katiSraloman Sil'elngih ila.
hini hiya' monhae:ae' ka katiSrayhilan?
noka tatini' sobol taboe'en ray katiStamako'an.
hini kala' ma'an katistatimae'an.
totowih katiSzazalasan.
So'o hoSa:il rini katihoero:en makSa'.
hiza baehko' 'izi' Sananaw, 'insa'an katimae'en.
'inakhini'an katintinan ka torako'.
hini 'ima Sil'i: a ta:an 'aewhay katintinin.
hini hewek katipihizen wa:ila tatilhaehael!
hiza ray siwazay rengreng katiwaSawan noka mae'iyaeh.
hini ka'tiwayan ka tatimae'.
hiza 'alipa' 'akoey ka panga' kayzaeh paskayzaehen ka katiwayen.
ma'an pinamowa' kaehoy katne' Se'eten noka SibSiba:i'.
ray tatimae'an 'akoey ka SibSiba:i' ma'an 'insa'an katoba'en.
mari' ka katoeh 'iniman, yako 'am rima' walo'.
katoerhoer 'ima 'angiS boya' papasay ka mae'iyaeh.
hini kayzaeh ila pinko'oemaeh katokoehan ka por'oe' ma' kayzaeh ila.
hiza katokoehen ka tabowil.
hoko' katononan ka kayba:en
noka hosong katonkiko:an lalazem ka kiko:.
So'o manra:an paylangi: sowiti', 'okay 'iya'azem katono'en noka kapapama'an.
ma'an katononan mowahil.
niSo' hiya' katorongon?
So'o 'okik paka:i' rengreng maShae:wan katoroyen noka habon
hini korkoring ma'an ka 'alibihin katortoroe'en naehan.
hayza' mae'iyaeh kawa'en nga'nga'an ka ta'oeloeh.
'izi' panpoetoeh ka kawas 'am haSa' ila manra:an.
siya mari' ka wawatos, mari' ka kaway rima' ila 'omalep.
kaway ni koko' noka wa:ay tinon.
ni kawban taew'an kayzaeh kita'en.
yako kawhaenan 'okiSnga'nga'.
hini rokol kawkinSa:o' mita'.
mita' hila:an kano' kawkinsi'ael?
noka korkoring kawna'azeman mina hororay.
yami kakhayza'an Sompan ka baboy, ka kawnababoyan pa'ilaha:aw ray tatimae'an langi:.
waliSan kayni' 'eleben ray kawnababoyan.
hini 'aehoe' kawnakilkilo'an kas'oehaez ila.
kawnamae'mae'iyaehan ka hinbasezan no minahael.
ni koko' kawnatatimae'an 'inayzing 'es'es a tomal.
ray 'oes'oeso'an kawnawaliSan 'akoey ka ngangoS, So: 'aewhay ka kawaS ma' mowa:i' ila ka ngangoS.
rima' ba:la' pit'aelaw maksel ka kawpan katiS'aelawan.
binsong rima' ila kawsaw.
'izi' kawtaw! 'aewhay pakza:zih!
'inmana'a kapa'onhaelan kaybaybaw, 'ina ray lala:i' mowa:i'.
'ataw kayngaehen noka 'oeso' miyahaehae:ae'.
yako kayni' ka rayhil.
korkoring kayni' Sebeten noka minkoringan.
hini kapapama'an 'aewhay kaze:ezen.
hini walwalo' lomowang ila, 'iniman kazimoson.
'iyok 'aSkanen honaehnge: kelkel ka kowis.
yami noka habis kemsem ka tata'.
'izi' kenken hinkosiza: ray mae'iyaeh, 'aewhay kita'en!
yako kerpe: ila.
hini ra:i' kin kerpe:, pamowa'en ka tatimae' 'am kin kayzaeh.
'oya' tomrong 'iyakin Sa', Sa'ila kesem So: to:o' hanSan ka tata' kapa:binSi'in.
kaSihowihin kayba:en ki'oehaez!
yaba' rima' ila ki'oeway.
siya ra:am ki'oeway, 'ana hayno' ma' 'oSa'en.
maya' baba:o' kiS'alay ka kina:at.
So: kiS'amet hini kina:at, So'o 'am ra:am a tomal.
'izi' kiSe' 'iyakin!
hayza' ka 'ima kiShabon mae'iyaeh 'okay si'ael ka pinatabil.
siya 'am rima' kiSka:at ray Sawi' kakiSka:atan.
So'o hayno' kiSka:at?
kakhayza'an Say walo' 'akoey ka mae'iyaeh rima' kibizo'.
'isa:a' hini noka kikay tal'oemaeh ila.
kakhayza'an 'ita' mae'iyaeh hayza' ka kiko:.
wa:or 'ima Somipot ka kaehoy ma'an kil'aeten.
Sina:iS ma'an 'ana taka'ino'en ma' 'okay kil'aeti.
ni yaba' pinaskayzaeh kilakil sopaloy a tomal.
ray kilapa: rowaSek haeba:an ka SaySiyat ki Saypapa:aS.
hini pongaeh kili: a ta:an kita'en.
yami 'okay kilo' ka mae'iyaeh.
ma'an minatini' 'aewhay ka kin'i'iyaeh.
hayno' niSo' kinSekla'an ma' payaka:i'ani ka saboeh.
'aehoe' mayna:a' ni 'ataw ka kinaS'abo'.
kinaka:aw hini pangihpangihan ila.
ni 'oya' tatini' kinalahang kayzaeh a tomalan.
hini korkoring ma'an kinalahang.
hini kinaliSan kinaliS noka korkoring.
ma'an kinapos SaSolotSolot.
'obay noka kinaskes mantete: ila.
ma'an bekeS kinato: ila.
mae'iyaeh So: mowa:i' paSa:eng ray kinbaki'an.
hini kinbowawan noka mae'iyaeh.
haeba:an ka mae'iyaeh rima' kinbownay manmanra:an.
yako 'okay tikinSa:o' si'ael ka 'in kahila:an a kingaso'an!
panga' kinhael ma' malbel ila.
So'o 'izi' kinhili' ka tinektek.
'ita' tanga'nga' ka kinhopayan!
hini ma'an kakhayza'an kinilo', 'isa:a' 'ibabaw ila.
hini kinita'er kayzaeh kita'en.
ma'an roSa' kinkaboehoel nanaw ka rayhil.
'izi' kinkaehoy kanman!
tomaew'an 'aSkan ka kinoeh, paSankateng ka sinakeban.
hini pangih noka ngiyaw kinolaboeh.
kaysa'an 'aehoe' 'ima masay, niSo' hayno' kinolol?
silaeh ka Sawki' ray kinobaki'an binlengan kayzaeh ila.
'insa'an 'ita' tasi'ael ka kinonkonon.
kakhayza'an tatini' kaSahoe'an ray kinonrarang.
ma'an ho'ol kapa:tinawbon kinopiyak ila.
hini masa' ma:riyae' kinoring ni 'ataw.
ni hewen kinowaS kayzaeh kita'en.
hini kaehoy hona'a:ih ma'an kinpoetoehen ila.
niSo' Singil kinpoetpoetoehen kapowa'en?
wa:i'ila kinrangi' ila, yami 'am minobih ka rangi' 'ita' tatil'at.
kasnaw kinrika: naehan!
lala:i' kakhayza'an ma'an kinrowaSekan.
ma'an to:o' kinsem nanaw mari'in.
'ima 'elngihan ka 'aehoe' hoSa:il ray kinsi'wi'an 'okay Sa'horoe:i.
hini kintatini'an kayba:en.
'okay 'am'amoeh kipazayen, pazay noka kabkabaehae: ka'ameten ila.
yako kiptaloso: 'iSo'on.
'oya' rima' rayno'? B: kiraeh o!
kiri: niSo' biSbiS ay naehan?
bibi: ma:pono' kit'amet ila.
hini kakita'er 'izi' kita'er ka ra:i'.
kita'er ka kae'er kapasepke'an kataSenenan.
hiza kitiyae' kin pakpaka'alo'an.
kitkita' nisiya ka pinanra:an, naka hinoba:ang.
siya kahiya' 'inokay si'ael sowiti' kitnawyae'.
hiza baki' kitnga'nga' ila.
katin kitoyae'en 'alpisan ka tiyal.
kizaw kamatibae:iw ka wa:ay.
hini korkoring koSa'en 'izi' 'oSa' siya 'okay paka:i'
Sa'ila kobae:aeh hi 'oya' lobih tikinsi'ael ila.
siya kobikolen noka 'ae'ay ma'an sowiti' ngizo'.
yako kohngapen noka korkoring 'ana kano' 'okay patawaw ila.
So: biSbiS ka koko' 'iya'azem ila!
yako mam makakSiyae' kolaboehen noka hosong.
hini kolaehba' noka 'ae:em.
hiya' pakSilbizbizo' ma'an ka koloban?
kolol ka 'ima masay 'aehoe'!
hiza 'ima masay mae'iyaeh kololon ray 'oes'oeso'an ila.
So'o komSa:o' ila ay?
towanay komahos sowiti' ka nisiya pinaskayzaeh ka pinoSakan.
So'o komakabaeh 'iyakin.
kalih komaliS ni 'oemaw.
yako ki 'oya' rima' komaloeh ka tata' ray 'oem'oemaeh.
'ayna:a'! yako 'am komapos naehan ka korkoring.
siya 'ima bi'i: haysiya ila 'ima komawtaw.
yako 'am kome:eb hi 'ataw ka bekeS, So'o 'am kome:eb ay?
baki' komilmasak rima' ray 'oes'oeso'an.
ya:o 'am komilo' ka hini korkoring.
ya:o 'ina komilwa'is ila, ma' 'oka' nanaw o!
yaba' So'o kominmaeh kominhili' a tomalan.
'oya' rima' kominkaehoy ila.
yako 'am kominmaeh ka kaehoy ka pa:talka:en.
yami 'ina kominsi'ael ila 'isa:a' mowa:i' ila.
siya kin ra:am komita'er.
siya komlobikol ka kateSnenan ngizo' ila.
yako komobikol ka kaehoy ray ra:an Sipantataba'.
hini korkoring komohngap a tomal 'iyakin 'am matawaw.
lasiya mam komolol ka mae'iyaeh.
kita' hani ray kaSa:engan kano' komone'e:?
yami komongkong ka waliSan 'okik taliso:.
komontae' ka 'aewpir, 'am hayza' ka bahael!
'oya' 'am pak'akoey ka pazay komopiyak ka linaSo'.
So'o ay komosipae: rini pakhara:i' ka rape:?
hosong 'ima komoso'.
hiza 'aehoe' 'am komotkot ka boe'oel.
'oya' sa'sa'ih ka hahila: komowaS ka bekeS 'ini minayti'.
'oya' mam komsem ka tata'.
bato' Sil'i: a tomal, baki' mowa:i' tatilhaehael komtotol.
siya kamakakabaeh ka mae'iyaeh konaeh 'izi' paka:i' mina.
hini bato' konbiyorani ray minrawko'an!
hini kayzaeh kapae'reman, 'okay kone'e: ka hikor.
'izi' kongaso' 'amet saboeh.
'isahini taew'an hahi:il ila pinaskayzaeh noka kongkoli'.
konhaehae'oe: ka hiSon bato' 'aewhay hona'a:ih.
ponibih ka 'am baehi' ka hoetoeh.
nisiya sin'elan konkononan kita'en.
hini konon nom paSankateng ka patonay.
konrarakiS ka poway 'inaSkan, haba:an ila 'amkay sisawani ila.
Sa'ila 'aSkan ka por'oe' konre're' noka bato'.
ni yaba' hinalay ka 'inalingo' hikor konsilaehen ka lalayar.
hini tatpo' konsilaehen 'in noka kowaw a 'ae'az.
'aewpir kontae'en 'an'anhilan.
'isa:a' hini 'akoey ka tatimae' kayzaeh kontae'en.
hini 'a'eleb ma'an kontotolon malbel ila.
ma'an ho'ol hinariri: kopiritin noka bato' kayzaeh ila.
niSo' kano' kopiyaken?
hini mae'iyaeh ba:in tita'oeloeh 'akoey ka kora:o'.
siya paka'alo'an noka tatama' nisiya koringin.
yaba' Sombet ka korkoring.
ma'an haeba:an ka korkoring.
kano' sazeken kin kosay.
wa:ila kosi'ael naehan!
'izi' kosipae: rini 'aewhay hara:i'.
nisiya ta'oeloeh hayza' ka koso'.
So'o kin kayzaeh haba:an ila ka koso'.
hini korkoring 'okay ranaw, hahi:il ka kota:.
'am'amoeh kotkot ila ka boe'oel, babe:ay ka 'aehoe'.
kalih kayni' komowaS ka bekeS, ni 'oya' rara'eten kowaSen yan kayzaeh kita'en ila.
maylaS kowakowaSan kita'en.
hiza pangih 'am ha'a:ap ila, 'itayso: i kowasi', 'aewhay 'am mowa:i' ka ramo'!
kowaw ray kawaS babaw homayap.
So'o salawa' ka walo', kita' ko:i'in ila!
lasiya mam komowih ka 'aewpir, Sa'ila tatilhaehael kowihani!
niya'om 'alipa' noka waliSan kowihin masay ila.
'aelaw laSo'en ila ni 'obay, 'oka' ila.
'akoey ka pinamowa' 'alipa' 'ima masay Sohowih lae'op.
potngor ray walo' Sa'ila patoroe' hi lahi' ma' 'am ra:am ila.
ni baki' o lakayen powawan.
ba:ay ni hiya' lakayen?
hinohaes lakayen ila!
So'o 'ampowa' lalalobihan?
ma'an taew'an ray koko:ol lalangi:langi: 'akoey ka pongaeh.
haba:an ila, korkoring maSangay minowa' rima' lalangoy.
noka minkoringan lalawir 'inaro'.
lalayan minpongaeh ila papa:o' ma' mowa:i' ila.
'ana nak'ino' yami 'aehael ka hin'az'azem ma' 'am lalazem.
hiza pinaskayzaeh lalengeSen 'am minboka:.
lalingaw kayzaeh si'aelen.
yako Sinin lalo'en ni yaba' ma'an rino:o'.
'izi' lalobihlobih!
'an yaba' a lalokama' ngalpae'.
matapaeh ralom pinatiStatoroe' mayhaha' ila, lalolowang ila.
ba:i' 'ana koza' kin sobae:oeh, lalowa: 'ana koza' kin 'ibabaw, siya ma' 'okik tikot.
rarang 'am lalowalowang ila, 'am'amoeh ti:iSani.
So'o 'ampowa' lamlamlam, 'okay 'am'amoeh lobih?
yako hayza' lampez 'aehael.
hini kaka:at lampez rayhil.
yami Say lamsong.
lamsong noka SaySiyat koSa'en pinSa'o:ol.
ray pinatiyay langlangi: pinamowa' ka tawmo'.
Sa'ila langoy ray ba:la'!
ray koko:ol hayza' 'akoey ka lapa: pinamowa'.
ma'an taew'an hikor hayza' roSa' pinamowa' lapowar.
yako 'okay Sanloso: ka lapowar.
minkoringan So: lasiwazay ki kamanra:an lobih ray 'inkahoelan konlangi: rowaSek mina.
lasiya roSa' makaksi'ael ila.
ray taew'an latar hayza' 'aehae' ka rakeS.
siya baba:aw min'itol haysiya laySo'an.
ray boe'oel 'i:zo' hayza' ka le'eS.
leheleh ka ma'an hini 'ima pezngesan noka kapawrahem.
'ima hona'a:ih ray ra:an kaehoy, ma'an leketen ila.
hiza lineket kaehoy lekleket kaso:ozen.
So'o 'izi' lihae:ae' ka korkoring ay!
hini ra:an kin lihih.
niSo' hiniba: kayba:en lihlihpihan.
haba:an homiba: 'ima lihpih ka kayba:en.
'ataw likaway 'am rima' ila ray 'oes'oeso'an.
siya 'ima likohay.
hiya' likongas? sazeken miSngangahe:.
biyae' noka 'oeso' 'ima lilipaesiran.
lilom kopoehan kayzaeh si'aelen.
niSo' linaSo' kano' SilaSo' on?
hiza rinoton kaehoy ma'an linaehae:.
hini haleb minpoetoeh ila noka linaliw.
hini linamo: Sil'i: a tomalan.
hini kaehoy ni hiya' lineket?
hiza 'inaro: linotor ila.
ni 'oemaw linotor So: 'aewhay ka kawaS ma' biSbiS.
lipaeh Sa' 'ataw Sebeten ni yaba'.
hini lilom 'aehae' hobos Sil'i: a tomal, So'o 'am 'okik liso:.
SaySiyat 'okik liyabo'.
hiza kabih loSaSinay ila.
loSloS ka sitaew ma'an ka hangra:en ka 'oesizo:.
'ita' nakhara lobaz ila.
yako 'am lobih ila.
ma'an kabat 'am rini 'inaSkan 'izi' lobikol o!
'ita' SaySiyat noka loehong ki 'aSo' tomawbon.
rareme:an lohae'oe: mowa:i' tabin hinghingha'an koSa'en lala:i'.
yaba' lohizaw ila ha:aw hikor komita' ka baseng.
korkoring komita' ka 'ima boSok mae'iyaeh lasiya lokaka:as.
So'o 'inokay kowaS! lokboyan ka bekeS!
So: 'omoral ila hiba: ila ka loklok.
'oya' ray lolongan bahi' ka kayba:en.
'akoey ka lolongan 'isa:a' hini 'okay ila ka 'aelaw.
So'o lomaSo' 'am rima' rayno'?
yako mak'aehae' lomaSo' nonak.
yaba' mam lomaehae: ka kaehoy.
hiya' lomakay ka powawan?
kawkel lomakay ka powawan.
lomaliw ila, 'am'amoeh rae:iw!
So'o lomamlam o! 'ampowa' kin honaehnge: 'i'ini' potngor?
yabaka' lomangoy ray pinatiyay.
rima' komita' hi koko' 'izi' lomasak, 'araS sowiti' ka boway.
ya:o 'am rima' ray kaSotatimae'an lomasez ka por'oe'.
yaba' mam lomeket ka kaehoy.
hini kakaylis 'ampowa' lomibo' ray taew'an 'i:zo'?
So'o 'ampowa' lomihae:ae' ka powawan?
yako min'alewez lomihlih ka 'asap kayzaeh ila bazae'en.
korkoring lomihlih ka basang noka kapranaw.
yako 'am lomoehloehay ka kapa:tol.
yako ray walo' lomohaper hi mama'.
So'o lohaper ay hi 'oya' niSo'?
siya lomotor ka Sina:iS pak'inaro'en.
hini binlengan lomowang ka ralom.
koko' 'iyasini'ael ka loni' Sa'.
noka tababon loni' sobae:oeh 'ini 'aroma'.
'izi' lopez ka ra:an!
'oya' patoroe' ka losoko' ray talka: ka pa'iri:i' kapahiyo'.
hini 'inaro: lotoren ila, 'insa'an 'am hayza' ka ralom ila.
kakhayza'an 'ima tato'aelae', mae'iyaeh So: kakita' ma' ma'a'e:eS ila.
ya:o ki minatini' kaysa'an ma'inhael paskayzaeh ka tinawbon.
'ita' SaySiyat haeba:an 'ima rima' ma'isasaboeh matawaw komowih ka bizo'.
So'o kin ma'ngel mowa:i', yako kayni' mayna:a' ila.
'ita' 'aehae' taew'an 'izi' ma'oe'oe'!
'oka' ka ralom hini pinatiyay ma'sih ila.
'oka' ka ralom ba:la' ma'sih ila.
ray kapaSta'ayan, 'akoey ka mae'iyaeh maS'i'iri' ray langlangi:.
maSangay ila ta'ila tatako: ka mali'
haba:an ila, yami 'am maSangay ila.
ray kaehoy babaw 'akoey ka kabkabaehae: 'ima maSba:an.
niSo' 'oya' maSbizo' 'am remene: ka waliSan.
hiza 'inay ra:waS kabkabaehae: maSekSa' ila rini.
yako 'am maShaha:i' naehan 'izi' pakza:zih o!
yako maShowih ila ka hahila: 'am pit'aza'.
yako 'am maSibih naehan.
kayba:en 'okay paskayzaehi 'am maSkan, katihoero:en ay?
'ataw baba:ok ila, maSkan ka powawan ray talka: rae:iw ila.
'oya' 'ima maSkirkiri: minae'rem.
yako maSkolhoh ray kateSnenan.
'ayam Siba:i'ani, So: 'okay Siba:i' 'am maSkolhoh.
siya kaskesen maSmot haysiya ila nanaw.
hini kawaS maSnaboSboS nanaw, honha:i' 'am homila: ila.
kawhaenan 'inokay pae'rem hani ya:o maSowab haysiya ila.
yako 'am maSrahray ray kaSa:engan.
kalih 'ampowa' maSroko' rini nay? 'okay 'oSa' ray halapaw!
hini 'ima boSok hiya'? maSroko' rini hona'a:ih ka mae'iyaeh.
'o'owa' ra:am hinibih maStaba' ila.
baki' komoSa', kakhayza'an hinaw pinaskayzaeh ka palono' maStalay ray koko:ol.
yako hintabo' ray SipSipa: rima' maStalay ray kaehoy pingi'.
tawtaw bolaken mabaeh a tomalan.
pazay Sipaha:op 'oka' ka hapapis, tabin kin mabaeh.
ni yaba' tinokoeh ka pazay mabasez ila.
ma'an tawtaw pinamowa' mabasez ila.
pazay Somohahwih kipazayen mabhae'.
hini tatimae' 'ameten ila noka mabono'.
tata:a' Sinipanan mabono' masmasay ila.
yako 'am mae'rem ila.
korkoring mae'rem ila, 'izi' pakza:zih!
yako 'ina 'ae'ae:aew maehngap a tomal.
yako manra:an ray 'oes'oeso'an, talsekel ray koko:ol maehngap a tomal.
tatini' mam maehrahrang kapaSbaki'an hahila:.
hiza binlengan ponlakay hayza' ila 'ima maetang.
baki' mahikor ka 'oeway rima' ila ray 'oes'oeso'an.
kaysa'an kayzaeh ka kawaS, yako 'am mahila: ka poway.
koko' mam mahila: ka por'oe'.
So'o mahoero: 'iyakin ay naehan?
mae'iyaeh makSe: ila ma' masay ila.
yami makakSekla' roSa' tinal'omaeh ila.
'ima komita' ka hinlal Si'oral makakpoeh ila.
'oya' 'angiS korkoring makaktikot.
'oya' maskes 'ima makhopong ka hopong.
hiza Sina:iS makisa'oe' ila, babih papiko'izaeh naehan.
siya 'ima bi'i: maymaw makme: ka hima'.
yako kaysa'an 'am mal'az'aza' ka korkoring.
'oya' mal'oehaez 'in kakhayza'an a hinra:iy hiniba:en kayba:en.
koko' mal'oehaez ka 'inomaS ka pakSibe:ay.
'oya' 'am malahang ka 'insiya'a korkoring.
kama rima' 'oes'oeso'an 'okay ngowip maraS ka malat.
yako malba:iS hi 'ata' ma'an.
bazae' nisiya ka pina:tol mae'iyaeh malbelbel.
siya 'am mowa:i' malibih ka korkoring nisiya.
Salawa' ka pinobae:aeh, 'aewhay rim'an 'am malibo'.
kahiya' yako ki ta:in rima' malibo' ka hapis.
yaba' komoSa', pakkayzaeh kalahang ka korkoring! siya 'am kaSlatar ila malkoysiya' hi 'oya'.
'oya' Sa', 'izi' rae'oe: ila ka pinobae:aeh! SiS hi 'ataw malkoysiya'.
hiza moto: ra:am malnoSaySiyat.
haysani korkoring haSa' ila malnoSaySiyat.
ray kilapa: haeba:an ka SaySiyat ra:am malnoSaypapa:aS.
ray lamsong haba:an ka SaySiyat ra:am malnomoto:.
hiza 'aehae' mae'iyaeh malnomoto:, yako haSa' bazae'.
ya:o somi'ael ka kano' ma' malomowan.
hini noka malowatek Sinarakan.
So: 'oya' masay ila ka pinasayan hayza' moneSpat o hae'hae' hahila: 'isa:a' kayzaeh ila rima' malraw
So'o komoSa' 'am mae'rem ila, hini haysiya mamasa'an kita'en.
hini tatimae' haysiya mamno' 'okay si'aeli.
siya man'oetoeh ka kapahikor ma'an.
'oya' manabih ka korkoring komoSa' 'izi' honasamez!
'oya' manga'nga' ila ka tinalek ka ralom.
ya:o mangowip ila 'iSo'on.
yako manhae:ae' ka ka'alingo'an.
'isahini 'ataw manibih ka kina:at ray 'ima hayza' ka hinoba:ang.
'oya' ha:aw ila ray 'oem'oemaeh manmanra:an.
kabkabaehae: manpaehpaeh ka 'ae'az 'am homayap ila.
yako mansaehsaeh ka poway.
yako 'am rima' mantamako'.
yako 'okay 'iya'azem manwakit ka hima'.
yako maraS ka linaSo' rima' matawaw.
maraw kayzaeh Sipaskayzaeh ka siwa:.
kayba:en noka 'aroma' mae'iyaeh mari'in.
'ima marke: mae'iyaeh 'ana kano' ma' 'okay pakSiba:i'.
'amoy marmari' ka walo' 'angangen ni 'oya'.
hayza' ay ka mae'iyaeh 'inoka' ka maro'?
ma'an kayba:en pinahila: 'oralen marpi' nanaw.
nisiya 'aehoe' masay ila.
masay ila hiza Siba:i'.
So'o maskes ay?
tata:a' 'ampowa' masmasay ila?
hiza mae'iyaeh 'ina ngizo' maspik ka pi'i'.
mita' matapaeh minlakay ila.
moyo papikano' 'am matatbok ila rini?
'oya' rima' matawaw 'okay 'araS ka rayhil.
matawaw ray 'oes'oeso'an hopay.
yako matemezeng 'am manakiS.
So'o kahiya' 'am lobih matnanga', yako 'oka' ila ka ba:iS nom lobih.
mawlan kayzaeh si'aelen, biyara: 'aewhay si'aelen.
'ita' 'am paksizaeh ka kina:at mawngang ila 'okik sizaeh.
kamatortoroe' mayaka:i' 'iniya'om, pakakreng kiSka:at.
'izi' maybih ka minkoringan!
mayhael So: ya:o 'ibabaw ila 'am rima' ki yaba' 'omalep.
mayhael 'am nak'ino' hiya' ra:am?
yako 'am mayhikor kayni' 'omaybol 'inimon.
kakhayza'an mayinhal matawaw.
ma'an maykaSpat 'aehael.
maylaS kokowaSan kayzaeh kita'en.
maylaS kama somi'ael ka tatango'.
So'o kaysa'an bae:iw ka Si'Si', rayhil mayngaso' ay?
nisiya sin'elan maynonak a tomalan.
yako 'am maynonak rima' 'omalep.
ma'an taew'an 'am maypoSal ka tinaew'an.
hini taew'an maypoSal sinakeb.
mayrangi' ka pazay 'izi' paposae'!
yako 'ina mayrangi' ila, hiza 'ima mayngaso' ila pazay.
So'o maytata' ila ay?
'aewpir pinama' ray takil maytekeb ila.
'awi' 'ina maytipoe'oe' ray nisiya minkoringan kayni' Sipakra:am ka mae'iyaeh.
hini 'iyok ba:yoSen mehes ila.
ni baki' yaba' koSa'en minayhael baki'.
ma'an taew'an minayhael nanaw sinakeb.
siya minayna:a' ka minaybi:il mae'iyaeh.
moyo 'aehae' taew'an minaypilaz ila?
hiza hataS 'am minboka: ila, 'izi' Sir'ar ka mae'iyaeh.
ray ba:la' 'oeso' minbolboli' ila kita'en bolalasan.
hiza 'ima minboway kano'?
yako minhaeha:o' ka tinawbon.
minhaeha:o' mari' ka mae'iyaeh mina.
kita' hiza 'aehoe' mam minhaya: ka basang.
hini miniSlal'i: 'aelaw 'izi' ila si'ael.
siya minin'a'owiz mam matawaw.
hiza kaehoy minin'oetoeh mari' pa:kaehoy kaSahoe'en ila.
yako mininSa'la' 'iniSo', SitaloSa'la' ila niSo'.
kamanra:an Sarara' ka 'ima mininhahoehoe'.
ma'an 'oSa'en la baki' 'omaw 'aehae' taew'an 'ima miniyarong ila mam somi'ael.
baki' mowa:i' ila korkoring minkakamoeh min'itol.
yako 'ima mae'rem, 'iSpi' ka 'ima 'aewhay minkakamoeh hekla'.
'omoral ila lasiya minkakoraeh ila ha:aw 'i:zo'.
maskes a tomalan Sa'ila Sapel noka minkayba:enan no 'aehoe'.
hiza bato' minkonay ila, 'iya'azem o!
ma'an hima' minkowis ila Sipantopoy.
niSo' taboway minlakay ila.
So'o minminSa'la' So'o 'am ra:am ay ka ra:an?
siya haysiya minminSaylo' ka ta'oeloeh, 'izi' papanra:an!
kahiya' 'ina pa'oral hani minminhae'tiS ila.
niSo' kapapama'an baya: minminhana: sapih ila kayzaeh 'okay 'inhana:.
minminhaya: ka basang kayzaeh 'iniya'om.
hini bato' minminlakay.
yako kahiya' minoSa' ila hiza kabih.
'am 'ae'ae:aew, 'awi' 'am minolotor hi ta:in.
taew'an nisiya tatini' ila minpaehtang kita'en.
'ina kipazay ila ray pinatiyay 'akoey ka minpazayan.
noka boway peher So: mawbaz ila ma' minpihiz ila.
hini haleb minpoetoeh ila.
para:in, kin minremreme'!
ma'an kin 'ibabaw minsalaz ila 'iniSo'.
hiza korkoring minsowi' a tomal 'okik bazae' ka pinayaka:i'.
'ana mintaew'anan ma' 'izi' toroe' siya:!
niSo' por'oe' hola'en 'am mintari: ila.
So'o 'ampowa' mintatezek?
'obay kin kerpe: mintatiyalan kita'en.
hini hapoy mintoehoey ila!
hayno' mam Somahoe' ka hinbetel kin mintoehtoehoey.
hini kaehoy 'ampowa' mintotowak kita'en?
siya 'ae'ae:aew minwakit ka 'ae'ay.
'aehoe' Sisi'ael mowa:i' ila miyar'ar.
katin miyaralom ila Sa'ila pa'ilralom naehan.
mae'iyaeh miyatabin mina 'aewhay!
yako miyataltalikiyan 'am 'omtot.
minatini' lobih 'am mowa:i' miyayrong ki yami.
yako miyoloy ila, 'okay lohaper ka kapapama'an.
So'o koSa'en 'izi' 'iyoloy o 'ampowa' miyoloy?
bo:ong noka kin rikrika: mo'a'owiz.
'ata' mobe:ay hisiya ka kayba:en.
tatini' ila haSa' ila moe'so:.
siya moetae' noka pae'zo'.
'aro' somi'ael ka 'ima 'aewhay moetmoetae' ila.
taheS romae'oe: ka pinobae:aeh moetmoetae' ila.
mohae'oe: manra:an kayzaeh 'okik hopay.
hae:wan ila, yako 'am mohae'oe: ila.
hiza mae'iyaeh mokakaso: manra:an.
yami kakhayza'an mari' ka momoniya' botoe'en ka tatakay makakSiyae' Sipapahayap.
'iya'azem raromaeh Sahoe'en 'am momsoeh.
'insa'an hi 'api' 'am mowa:i' monSaySayip.
'ima monSayboSi: walae'en Sam'iyaeh 'am moneSpat ila.
raromaeh binotoe' 'okik 'es'es monSo:ol ila.
hini tawmo' monaseb ay rayhil?
yako monhael nanaw mowa:i'.
pinama' ray kapapama'an raromaeh SipanakiS monoSlo: Saehae' ray ra:i' ila.
ma'an rape: monpoSalen 'am tomi:iS ma' haysiya mis'oeh hara:i' nanaw.
'isahini 'am rawak ila, monsa'ih ka 'ima 'aehae' nanaw mae'iyaeh.
hayza' 'akoey ka moto: ray walo' rowaSek.
niSo' taew'an kin mowahil.
mowi' kayzaeh kita'en.
moyo 'izi' kaSikar, wa:i' ila tasi'ael ila.
naba: ila.
naehan ay! yaba' ma'an mam ranaw.
So'o nak'ino' ila?
So'o 'izi' nak'isaza.
siya naka korkoring haSa' ma'az'azem.
hini howaw nakhara 'am manmanabih 'ini mita', 'ita' matawaw 'izi' ba:in!
So'o 'ampowa' nakhini mayaka:i' pakbi'i: ka mae'iyaeh.
yako 'am papayhini nanaw Somater 'inimon.
'aloehoeh tipokon mowa:i' ka nani'.
So'o 'izi' nater hisiya.
yaba' 'am rima' nazip ka 'aelaw.
'izi' ne'ne'ne' 'am mayaka:i'.
yako biSbiS ka nepen.
niSo' nepen kayzaeh kakita'en.
ngabas noka 'aehoe' sopaloy.
'ae'aew noka kin kerpe: ngaehngaehngaeh ka 'am manakiS.
ngalawan hayza' to:o' taew'an.
hini minrawko'an panra:anen ngalawngawan 'okay Sa'hoero:i ka hahila:
moyo roSa' 'ampowa' ngalngalngal pakza:zih ka mae'iyaeh 'am kiSka:at?
niSo' tinalek pazay ngalo'ngo'an si'aelen.
noka hini korkoring rapal kin ngalpae'.
'ampowa' So'o nganga'nga'an?
So'o ngangeselan kita'en, ti:iSani!
ray walo' kapayhahila:an koSa'en ngangihaw.
hiza kamamanra:an ngangoti'an kita'en.
mam boSok mae'iyaeh kita'en ngangoti'an.
So'o 'okay wa:i' nanaw, ma'an ka ngangowip ila niSo' raro:o'.
siya sin'elan 'ima ngataeh ka taroS ila.
kalih Sisenge: ka kayba:en ngawngawngaw Sa' 'oka' ila kahiba:en.
So'o 'ampowa' ngere' ila?
minkoringan hayza' ka ngibi:.
hini kaSa:engan hahili' ka 'ae'ay ngilol Sa:engen.
siya 'okay timasa' ngirosae'an.
siya ngiwis topaken noka pakal.
nisiya kinmae'iyaehan ngiyawngiyawan kita'en.
ma'an ngepen kowi'in Sirae'oe: ka 'iniya'zaw ralom ngiyo' a tomalan
somi'ael ka 'ima 'aehis ngiyo' ila.
hiza hosong 'ampowa' ngokngokngok?
hini korkoring ngoray a tomal.
hiza mae'iyaeh kin 'aewhay ngowipani ila!
ngowipani hiza 'ima 'aewhay ka howaw!
niSo' 'aehoe' tomobong 'iyakin.
niSo' ray kangeselan hayza' ka nikibi'.
nimon taew'an hayno'?
nimon korkoring kita'en nak hi yaba'.
ray pinatiyayan hayza' ka ninibil.
hini kayba:en niya'om saboeh Sina'iS.
hini kaehoy nom paskayzaeh ka kabat.
yako rengreng nonak ray taew'an.
hini korkoring ra:am ila nonak somi'ael ka pazay.
niSo' katin pa'aewhay ka tatimae'an ma'an.
yaba' pa'alowa' Sa', 'izi' hon'a:iS ray ra:an.
ma'an sinisaw ni minayti' pa'altikal, maymaw yako maskes a tomalan.
So'o nakhini 'aewhay katortoroe'en, ma'an ka'araSen ila pa'angang hi baki'.
'isahini pa'anoeh hahi:il ka Saypapa:aS.
kabhoet 'ima pa'apis ray baseng ni yaba'.
siya 'am pa'arol ray ba:la' ka ngiyaw 'ima masay.
SoySoyap ka ngiyaw, siya 'am pa'awpo' ila 'iSo'on.
kakasa' Sipamowa' kayzaeh pa'ayzingin.
korkoring pa'azip ka boway 'iyakin.
titiyon 'am pa'eseng ka 'aroma'.
hini kabat hona'a:ih pa'ilahiza kabih.
siya manra:an ma'ngel ma'an pa'inSa'la'en.
'ano hae:wan manra:an yako tikot pa'inSa'la'en.
hiza ralom pa'inahoek naehan!
pa'inhil boway to:o' Sinrahoe', kayzaeh si'aelen saboeh.
pa'intani' ka hiza kapapama'an koSa' 'ayna:a' 'iyakin!
'oya' pa'intoroe' ka losoko' ray talka: kapa'iriri:i' kapahiyo'.
'iban pa'itol hi 'obay.
'ae'aew Sa'ila pa'onhael ki 'api' rima' ray'in raerae'oe:.
'izi' pa'oral mina 'am biSbiS ka ta'oeloeh.
yako 'am rima' pa'owaz ray kaparhaep, komita' yami 'aehae' taew'an 'ampowa' ila?
So: hayza' mari' ka kinba:in, Sa'ila pa'owaz 'isa:a' ma' 'am kayzaeh ila.
tata:a' paS'oesizo: ila.
So: So'o 'am mitiro' paSahoe' hi yaba'.
karali' paSakap ray 'inayzing.
baki' kitoyae'en paSanSa'la' hisiya!
siya hopay ila 'ima matawaw, paSangay ila!
siya paSanhaehae:ae'en ka waliSan.
paSibabnal hayza' ka tinloboeh, 'iya'azem!
yami 'aehae' taew'an 'am rima' saboeh paSankinolol.
yami mam komSa:o', So'o paSanramo:on ila.
'am Somorangi' mari' ray kasbez ralom 'isa:a' hinkosiza: ray kapayhahila:an paSanti'azemen.
'ata' paSater ka linaSo' 'ini paza'.
yako 'am rima' ray kamaSepe: paSepe: ka hahila:.
ma'an hima' kina:asan noka 'aewngahipan mowa:i' paSi'il ray ka'iyayan.
'away mari' noka pongaeh pinaskayzaeh ka Siloe' paSiloe' hi 'oya'.
'oya' paSina' 'iyakin ka timo' kala 'ata'.
'izi' paSipot ka Sina:iS o!
paSket ila! 'am ra:wak ila!
'inmita'a 'aehoe' paSkilkilo' ila.
paSta'ay bi:il ila, ta'ay paSoSowawen ray kilapa: ba:la', paSta'ay sizaeh ila.
ray 'amiS SaySiyat tilkoraehen ray babih paSohowihin ka moto:.
hi 'ataw paSorangi' ka 'aroma' Sinrahoe' 'am kayzaeh ila.
waliSan paSowawen ka 'aehoe' tani hiza ko:ol rae:iw ila hikor.
yaba' noka pono: paSpaSankateng ray balihaeh, honha:i' kaSa:engan hayza' ila.
yaba' ki 'oya' rima' paSrahoe' ka 'oem'oemaeh kapamowa'en ka baboyoe'.
hini 'aehae' tinal'oemaeh 'am paSta'ay ila.
'oya' komoSa', "kaysa'an la hiya' mam paSte:boe' ka baboy."
'izi' mari' ka lapa: pabalihaeh, 'aewhay hororay a tomalan.
hini kaehoy rarahoe' saboeh kayzaeh pabalihaehen.
So: bazae' ka paehkaw Singas patihekla' kaklobihan 'ay taew'an.
Sa'ila paehrahrang ki 'aehael, 'am nak'ino' 'a'apol ka 'oemaeh?
koko' pelpelengan paehrahrangen 'iSkaka:i'.
So'o 'izi' ki siya paehrarang!
hini talobong paehtang kita'en.
sinakoban ha:boso' ila paetangan komita' ka kawaS.
yako 'am pahaba:i' ray kaehoy wahoer kayzaeh 'iya'zaw.
ramay ka korkoring 'izi' pahangih 'aewhay pakza:zih.
'izi' pahazab ka hiza 'aehae' mae'iyaeh, siya potiyan ila.
So'o salawa' pahila:!
pahin'ohay nisiya ka pinanabih.
korkoring pahinSaySaylo'on tae'aesen minkonkonay.
siya pahinibih ka kabat.
panibih ka korkoring 'ima mae'rem.
minatini' hayza' ila kapa'onhaelan, yami 'am minSa'la' pahinra:iy hisiya naehan.
yako pahiwa'en ni baki' ka baboy.
yako niSo' pahiya'en?
paho'mol ka walo' korkoring 'am 'okay hangih ila.
So'o ma'an pahobazen ila, 'ampowa' bi'i: nanaw?
korkoring ma'an ni 'api' pahoehoe'en tabin ra:am.
hae:wan mina 'izi' pahongas ka tata:a'.
'oya' pahopil ka rayhil 'iniman.
lasiya pahpaha:ih 'am ma:tahoki'.
'ataw ki 'obay ma'oe'oe' nasiya roSa' pak'a'ilabe', kita' hiya' papa'aehae'.
hini walo' pak'akoey 'iniman!
pak'akoey ka hiniba:, maskes ila!
moyo roSa' pak'al'alih minaSa:eng.
yako 'am pak'ap'apoeh ka hini 'aehoe'.
hiza tata:a' 'ima pak'apis ray 'inayzing.
pakal remek naehan pak'as'asay!
pa'alowa' ka tatini' koSa', 'izi' pak'ayaehan ka korkoring.
'am ba:yoS ila hataS pak'es'es binotoe'.
So'o rini somoloeh ka hapis, pak'iSkakowa:omen 'insa'an mae'iyaeh 'am tontonton mowa:i'.
niSo' hinalay pak'ibabaw sowiti'.
yako mina ni 'ata' kinalahang pak'ibabaw.
'aehoe' 'izi' ziyae' ka kinmae'iyaehan pak'isis!
nisiya tinalek pak'isis kita'en.
ma'an siningo: pak'iya'zawen ila, kayzaeh ila si'aelen.
kayba:en baehi' noka nom pak'iyabolalas!
tinawbon pak'ol'olae'an kayzaeh 'okay Sobis'i:.
niSo' taew'an 'am pakSaSo' ay?
'am'amoeh reme: pakSaSo' kita'en!
nisiya 'oesizo: pakSaehae'en mintari: ila.
So'o homangih kin honaehnge: pakSikar o!
kitkita' ka 'aewpir 'izi' pakSilbizbizo'!
noka totowanay ka kahboe' pakSiltobhae' ka bangeS.
korkoring Sikrae:iw ni 'oya' koza' kin paka'alo'an kita'en.
hiza rinola:ong 'izi' paka'sih.
'izi' pakaS'abo' ka 'aehoe'!
'izi' 'aSkan ka ninibil ray kapayriza'an ka bato', 'am pakaShaloeh ka mae'iyaeh.
minkoringan 'izi' pakita' ka topi' pakaSikar!
So: somaka: pak'ibabaw, 'izi' pakaSna'itol ka 'aewhaeS.
So'o pakakano' hisiya? siya mina 'ima ra:am.
'aeh'aehael pakakaykayzaehan saboeh!
kiSka:at pakakreng sowiti'!
kaehoy ma'an pakalbelen.
hini kaehoy So: 'okay se'el ila ka kae'niw, pakalbelen ma' 'am se'el naehan.
'izi' pakaskes 'aewhay masmot.
'aehae' taew'an 'aehael mina pakaykayzaehan.
siya pakaysis hiniba:, mae'iyaeh kayni' hon'alih hi siya.
ralom rikrika:, pakbaSaw naehan rae'oe: ila.
So: pakbaSaw ila kapatawawen wa:i' ila panpanra:an.
pakbaba:ok sowiti', 'insa'an 'oka' ila kasi'aelen.
'iya'azem 'izi' pakbaso' ka 'oem'oemaeh!
hini 'iyo' pakez a tomal.
hini pinataSan 'izi' pakhawka'.
'aroma' Sa'te: ila, hiza ka talobong ma' pakhayza'en.
'izi' pakheSem ka hahola' 'am 'aewhay kasi'aelen.
tomokoeh ka wasah pakhingha' ka bine:eS kayzaeh 'oki laze:em sin'el.
lasiya tikot hi moyo So: pakhonsaboehen 'aewhay 'am kakoring.
'oya' niSo' 'ampowa' pakhopayen?
ma'an walo' pakisa'oe'en kayni' pamari' ka korkoring.
kakhayza'an SaySiyat ki Saypapa:aS 'a'e:eS ray siwazay SaySiyat sowiti' pakit'amet noka Saypapa:aS.
hini 'aelaw 'izi' pakita'ani ka korkoring.
korkoring mina pakkayzaeh kalahang.
patonay kakaw ila mari' sihoe: pakleheh
siya paklobih ka korkoring.
yako kayni' ka 'ima 'iya'zaw pakngiyo' ka nepen.
So'o pakoSa' hini kano'?
yako pakoSa' 'aehoe' somi'ael ma'an Sinpan ka tata:a'!
So'o 'ampowa' kin pakonkonaeh ka mae'iyaeh?
Sa'ila pakoroeh ila!
pawa:i' pakosi'ael hi lasiya.
yako pakowih hi 'obay ka hinoko'.
lasiya roSa' kakoring nanaw pakra:ra:waS ka 'iniriri:i'.
korkoring hara:i' ila, Sa'ila pakranaw.
hini pinamowa' tatimae' SaSa: sowiti' pakrarahoe'.
hi para:in pakrowaSeken ila ni yaba'.
ma'an sitaew kaSaSa:en 'am paksopaloy ka boway.
wa:ila paktata:a' ka SiSi', hani losa:ah ila!
hiza SaySiyat Say ray 'amiS palaha:awen ray'in.
hiza kaSa:engan palahini kaSa:engen.
hini 'aewhay sazeken palahita' kabih.
kaysa'an kawaS 'okay halem sowiti' yako ma' palangbangan ka 'ina'azem
kakhayza'an 'akoey Sinpan katin, hayza' nonak palkatin.
ralom noka palok kayzaeh rae'oe:en yako minowa' a tomal
noka palom boway kabih pezngesan kabih bolalasan, 'okik kasi'aelen.
'oya' mam paltata:a' 'am pasi'ael ka tatini'.
nasiya waliSan pama'en 'alibihin ray taew'an o, hiwa'en ila.
yako kayni' pamari' hi yaba' ka pinobae:aeh.
hini pinatiyay 'okay patiyay ila pamowa'en ka pongaeh kapakita' ka mae'iyaeh.
siya 'ol'olae'an rengreng pampama'en ni baki'.
niSo' hiniba: hahngae' panSawi'in ila.
panabih hi 'oya' niSo', kari'ael 'am paSbaki' ila.
noka SaySiyat SikoSa' panaeh, 'isa:a' ka SinSinraehoe' 'ima 'al'alihan ray wasal.
hiza ray rape: kin 'akoey ka pangpanga'an 'ima Saehae'.
'isahini pinamowa' pangrang 'akoey ka Sinrahoe', 'anhil kayzaeh kasi'aelen.
siya kin Sil'i:, ya:o 'okay panloso:.
noka SaySiyat kapanpanabih 'akoey.
yako ngizo' panpangihin ray ba:la'.
'ataw panrahi: ka kayba:en o!
'izi' pantono' ka tae'oeloeh o!
makakSiyae' kayzaeh, 'iya'azem 'izi' panwakit ka hima'.
kahayza'an noka tatini' ka taboe'an ka 'inomaS koSa'en papa'et.
kari'ael ma'an korkoring 'am papSihitay ila.
paSta'ay 'am papa'oSa' ila o, hiya' 'ima Sil'i: ka basang 'izi' i kita'!
'amoy ma'an papaSoSen miyahaehae:ae'.
'oya' papae'rem ka korkoring.
'ita' SaySiyat 'ima 'ititi'an ka mae'iyaeh, 'izi' papahobaz ka 'aroma' Sinraehoe'.
'insa'an papahoero: 'iyakin 'am bae:iw ka Si'Si'.
'izi' ila papahoero: hisiya!
yako papahowih ila ka kapapama'an.
'oepoeh na bo:ong noka Saypapa:aS koSa'en papak.
kakhayza'an SaySiyat ki Saypapa:aS 'abe' papanae'.
kakhayza'an 'oka' ka papanae', ka'oe' 'azipin papanae'en.
niSo' kayba:en mis'eh ila, wa:i'ila paparang ka kayba:en.
hiya' papasizoeh ka taew'an?
papatawaw ka korkoring, 'aewhay lasiya lamlamlam.
niSo' minayti' ki minatini' kin papawaS ka tinal'oemaeh.
papayha'ha' ray takil ka 'anhi', kayzaeh 'alikaeh.
noka SaySiyat koSa'en makaksi'ael, papayminkoringan komoSa' hinra:iy, noka kamanra:an komoSa' mari' hi yanay.
'izi' 'amet ka hiza 'inomaS papayngaso' sowiti' 'ini minatini'.
ni 'amoy kapama'en ka kaehoy 'izi' papaypoSal 'inaSkan 'aewhay Sil'i:!
taheS ki 'obay papi'aelaw kakoring.
lasiya papikano' ma'oe'oe'?
papil'awan 'ita' 'isahini.
hasengen noka papizaw biSbiS a tomalan.
papli: So: Sintete: tontonton mowa:i' homaseng.
kakhayza'an hayza' papnabih, Saypaepae:aehan ka'ima pa:'aepael.
ma'an koko' 'am tomalek ka papoSi'.
'am papoe'oe' ila kapaSta'ayan hahila:.
mae'iyaeh kerpe: ila ma' papolo'an.
hahiwa' ma'an papon'apis hiniwa' kaehoy.
lasiya 'am makaksi'ael ila hayza' ka 'ima sobae:oeh howaw 'am SaSiyoS paponibih ila ka binbinae:iw.
yako Sipanpangih, papori: ka sinsangan.
moyo 'izi' papoti' ka ra:an!
hini papotoy nom potoy ka korkoring.
haysani kabina:o' hiniba: hahi:il ka 'ima papozokan.
korkoring hara:i' ila, Sa'ila papranaw!
yako parahi: ka kayba:en hi minayti' ma'an ray hataS.
hini ma'an Sinpan bibi: 'izi' parakep ka mae'iyaeh o!
hini wa:ay Sa'ila pareme: hi 'ata', siya ha:aw 'am romeme:.
pas'el ka korkoring rima' ray 'inkahoelan.
So'o pas'i'is hini noka waliSan bangeS.
So'o pasa'owaz nisiya ka pinayaka:i'?
paltata:a' 'okay palhoroe: i kapayramo'an haysiya 'i'iyaeh 'okay pasay.
korkoring mina pase'elen kayzaeh ka sin'el.
yako minSa'la' pasenge: hi koko' ka kae'niw, So: tikinSa:o' kataleken.
baki' 'oka' ila ka nepen, pasi'aelen ila ka siningo:.
pasikoey ila ri'sa:a' ray poway babaw!
ma'an sibal 'okik soma:om ila, 'am pasizab hi baki'.
'insa'an rima' ray 'oes'oeso'an 'a'inola' 'omalep paspeng ila 'inimon!
rim'aen 'am kiSka:at ila pat'awan ka kina:at.
yami hani 'ina pat'izaeh hi mama' ma'an.
kabaki' kakhayza'an hayza' pataSen ka rae'iS ki ngo:o'.
patabil noka hini 'ayam!
yako patae'aes ka 'am matawaw, minSa'la' rima' tikinsi'ael.
patae'aes ila!
patae'aes ila kapatawawen!
mae'iyaeh 'am mari' ray ka'Siyap ka pongaeh Saehae' rima' patalay ray panga'.
'oya' patalek hi koko' ka kasnaw.
kakhayza'an 'ita' ki Saypapa:aS mina 'okay pap'a'e:eS, 'okay patatbok.
oya' patoroe' ka loSoko' ray talka: ka pa'iri:i' ka pahiyo'
yaba' niSo' baseng pateleng ila ka hapis.
'omoral ila, 'izi' patemezeng!
hima' Sima:an 'izi' patiS ray kayba:en.
korkoring 'am patiS ka ngisi' kanman ray kayba:en, 'angangen 'isa:a' 'oka' ila.
'izi' patiS ka Sama: ray kaSa:engan bato'!
niSo' 'inay'ino' minari' mina patibih risaza.
niSo' konon 'inay'ino' minari' ma' patibih risaza.
So'o 'izi' patioero: hi yaba' niSo', So'o kabakbaken o!
Sa'ila patikowis hi paza' ka hahngae'.
noka kapel a boway bangbangihan, kakhayza'an noka tatini' patimo'en.
'oya' patinekla' 'iyakin, 'izi' payba:la' 'akoey ka ralom ila.
'am hinra:iy ka korkoring 'inSa'la' patinekla' ka 'aehael.
'izi' patkohay!
ni toway tinalek tatimae' patkoysiya ka timo' 'aez'ez ila.
salawa' patkoysiya ka timo' pa'aewhay ka basang.
hini 'oe'oeng hayza' naehan ka ra:i', patloboe' naehan!
siya patnga'nga' ka rayhil.
niSo' rayhil patnonaken ma' 'am 'okay tihoero: ila.
ya:o patoboken ni baki' ka 'aewhaeS.
'izi' patobong ka 'aehoe' pakza;zih mina!
hini patonay romilang ila.
yako patono' ray hinohaes.
'ae'aew Sa'ila patoroe' hi ta:in ka ralom ray minrawko'an.
yaba' noka patpatako: manae' ka hapis.
patroton ka kaehoy 'inaSkan!
noka zowas towak kayzaeh pawakilin.
lalingaw sosmi'ael ka pawnaboeh, bolalas bolalas.
yako Sanhobaz pawbabih ka sini'ael
yako komita' ni 'ae'aew Si'oetae' yako pawbabih.
yako pawbis'ol ka ralom.
ma'an rayhil pawka'en ila, yako tikot lobih.
siya 'okay pawkongas sazeken a tomal.
yako 'insa'an 'am pawkowi' ila 'iniSo'.
korkoring niSo' kapowa'en pawlipaehen?
korkoring pawmamno' kasi'aelen.
ngangeselan! pawngesel sowiti'.
siya Sipanta'e: 'am pawrahem.
hiza kamamanra:an 'inokay pawromiS 'aewhay kita'en.
hini pinatiyay pawrowa'en kayzaeh ila kapamowa'en.
hiza mingkoringan pawtopiyak ka kamamanra:an.
Sa'ila paySiri: ka pinatiyay naehan, kita' hayza' ay ka ralom?
yami 'am minSa'la' rima' tomawbon, moyo paybi:il ila.
'izi' paybih ka minkoringan!
sempeng ka Si'Si' ma'an payha'ha'en ray kansiya hobos.
niSo' payha'ha'en 'am 'okik liso:.
So: So'o 'am lobih payhini naehan.
hini 'am matawaw payhiza kabih.
payla' boway pezngesan kayzaeh si'aelen panga' hapapong.
hayno' 'okay paylal'oz ponrowa' naehan!
'izi' 'amet ka pazay payngaso' sowiti'!
paypoSal nanaw 'iniman ka pazay ma' lal'oz ila.
Sa'ila payrarongaw hi 'away minae'rem.
hiza kabih haloeh a tomalan, payrini!
So'o paytipoe'oe'en ni baki'.
'izi' paytokol ka pazay yako 'am 'okay 'amet.
pazay 'aehae' naehan 'ilaS 'am kayzaeh ila ka kipazayen.
ni 'oya' tinalek pazay kin kayzaeh si'aelen.
kalih kin ra:am ka payaka:i', pazimos 'iSo'on sowiti' ka haSab takra:amaw.
tatini' ila sale'e: peleng ila.
toway rima' Sanmotot ni koko' ka pi'i'.
Sa'ila pihik ka 'aelaw!
boway 'akoey ka Sinrahoe' ma' hayza' ka pihiz.
somi'ael ka hilok pehez boeloe'ani.
rim'aen 'am rima' matawaw pilalaSo' o!
za:iz pilkasnawen 'anhil a tomal.
'anhil pilosnaw kayzaeh 'ilonawen.
baziyo: pilosnawen kasnaw 'anhil rae'oe:en.
Sa'ila pilpazay ila!
So'o 'am pilpazay a 'am pilwa:ay?
'asaz pak'ae:'ae:iwin taleken pilralomen, rae'oe:en kayzaeh no basang.
ma'an pinamowa' por'oe' pin'altikal ila.
koSa'en pinSa'o:ol pinlingaso' ka 'o'o:ol.
niSo' ralom pinSiboeh 'okik lal'oz.
hoehoero: ila noka tatini' pina'alowa'!
hini pina'iri:an ka towih Sa'ila baehi'.
'ita' tapawka' ila ka pina'oe'oe'an.
hini kapapama'an 'a'leb hayza' ka pinaSkolaySan noka kaehoy panga'.
ta:in 'am pakaS'abo' hi wa:on, hini howaw kayzaeh ila pinaehrarangan.
ma'an pinahila: sitaew kayzaeh ila.
hini korkoring ni hiya' pinahoehoe'?
hini tinawbon pinak'apis ka 'ayam.
hini ni yaba' pinak'apis ka hapis.
tawmo' ma'an pinak'as'asay ila kayzaeh si'aelen ila.
pinakbaSaw ralom 'iya'zaw ila, kayzaeh ila rae'oe:en.
hiza kamamanra:an 'ima homiba: ka pinakbo:olan.
hini pinakisa'oe' 'es'es a tomal, ya:o haSa' babih.
niSo' kano' pinama'?
hini korkoring pinama' haysiya ila nanaw, kayni' tae'aesen!
hini ray horok pinamowa'an ila ka kashaw.
kakhayza'an 'oka' ka tatamol, pinan'iri: nanaw.
ma'an 'oya' pinanabih ila, komoSa' So'o 'am maShae:wan lobih.
ma'an pinanrahi: hahngae' hayno' ila?
ray taew'an So: halapaw pinasayan ka mae'iyaeh mina boka:en.
niSo' pinaskayzaeh 'inomaS kayzaeh 'okik 'aewhay sazeken.
niSo' rim'aen kahiba:en kayba:en pinat'awan ila.
ni koko' pinataSan 'am hawka' ila.
hini poway ma'an pinatakSipene' ila 'izi' mari'!
'ita' 'inowan 'am SaSepe: ka pinatawawan?
ya:o tapanabih 'inimon, hini 'oem'oemaeh noka tatini' mita' pinatawawan, Sinbil 'ini mita'.
hiza 'inmana'a pinatiyayan.
ma'an 'ataw pinayaka:i' ila, koSa' wa:ila sasbong ki 'ita'.
hini ralom ma'an pinayha'ha' ila 'ampowa' 'oka' ila?
hewen miyatabin nisiya por'oe' pinayha'ha' na.
ray binlengan wawatos pinhalay.
tatpo' pinhalay ray kaehoy babaw.
hiza 'anhi' pinilSa:ay ila ma'an.
'isahini tinal'oemaeh pinkosaw.
ma'an pino'azaeh hayza' ka halapaw.
baki' ray pino'azaeh minae'rem.
ma'an kapae'reman ray pino'azaeh.
pino'iri: 'anhil rae'oe:en.
hini pinoSakan 'anhil a tomal.
ma'an hapoy pinobae:aeh ila, 'izi' ila lalengeS.
nisiya pinawka' ka rayhil, ni yaba' nisiya pinobihin ila.
hini kabat pinori: ka rareme:.
So: 'okay pakayzaeh ka pinosi:ih 'am ta:'itol noka 'aewhaeS.
hini pinoti' 'in noka mae'iyaeh a 'oemaeh.
moyo 'am potoy ka pinotpotoy ay?
rim'aen 'am patabil So'o bae:iw ila ay ka pinotoy?
koSa'en pinpapoe'oe'an tanipinaehrahrangan kaspengan sinpeng.
'i'ini' kayzaeh pinpatiyay 'izi' pamowa'.
pinpinatiyayan hayza' Sopat Sinrahoe' pinamowa'.
hini ka babo:ay rayhil ma'an pinwalae' ila
pazay pahila:en 'ae:'ae:iw, 'isa:a' pisaka: ila.
minatini' rima' ray lolongan pit'aelaw.
yaba' ra:am pit'oeson.
rinal ray pinatiyayan 'am pitakem.
So'o 'ampowa' po'aSan, 'ayaeh ila?
wili' po'abo'en masay makSa'.
yaba' po'ih ila.
siya tatini' ila! maybalbalay po'ih ila!
'api' 'am mowa:i' po'iwan ka pinakaksi'aelan.
'ima minta'olo' 'izi' poSak piSiyan.
ray 'am paSta'ay hayza' ka poSama: kaspengan.
'izi' poSama: ray binlengan!
'ima minta:'olo' 'izi' poSak poSiyan.
hini Siporok kapalamo:en naehan, kayzaeh 'okik poSiyan.
korkoring poSnehen noka 'ima minahoek ralom tomaypiypiyaw.
mari' 'ini koko' ka poSong kayzaeh 'okay kaskes.
pas'el ka korkoring, homo'mol ka ralom poSpoS ka 'azem.
hini poSpoS 'ibabaw a tomalan.
So'o pobae:aeh ila kawa:i'an noka 'aeh'aehael papSiyay.
'am mari' ila hi yanay, ya:o 'am hobae:aeh ila kawa:i'an noka 'aeh'aehael.
pobae:aeh sowiti' hapoy 'am papazeng ila.
kayba:en 'ima poepoetoeh 'am 'amiSan ila 'aSkan ila.
So'o 'ampowa' 'okay pohima'?
hiza 'ima pomasa' hiya'?
hini 'aewhaeS pon'apis ray baseng.
hini pongaeh kin kayzaeh kita'en.
ma'an tatroe' hahi:il ka pongki: 'oka' ka bilowa:.
nasiya ponibih ka mae'iyaeh, hini 'am nak'ino' ila!
'away kaskesen ponkakalse: ila.
kolso: ma'an kaskesen ponlakay ila.
rapit So: ponlakay ila ma' kayzaeh ila kasi'aelen.
bazae'en ka tinokoroy ya:o ponlaleket.
yako 'okik 'iya'azem ponolbo' ka nisiya pangih.
tinawbon paparang ray bae:aeh babaw 'am ponpo'po'.
'aehoe' ponpontikol 'iyakin 'am Sa:oya'.
ra:an hola:osan ila, Sa'ila ponra:an!
'aehoe' ma'an 'okay be:ayi ka kasi'aelen pontikol 'iyakin.
korkoring rima' ila pora'ara', So'o 'am rima' ay?
Sa'ila poralom ka tatimae' o, So'o So: honasamez ila.
hiza ka pongaeh hayayo' ila, poralom sowiti' ka ralom!
siya 'angangen ni 'oya' porawSi' ka masa'.
ma'an pangih pori:in ka 'iyo' 'am kayzaeh ila.
koko' tomortoroe' 'iyakin ka SaSepe: 'inay 'aehae' tabin kaboehoel siya manabih ya:o ma' polotor mayaka:i'
yako nisiya potatayen komoSa' bae:iw ka bori:.
nisiya ralom poti'in 'okay wa:i' ila.
ma'an 'ayam ka'omaSen potimo'en ila.
tatimae' ma'an 'i'ini' potimo'i.
So'o potiyan ay rima' ray sinakoban babaw?
lasiya potngor ila!
ya:o hayza' ka potoS ray kinmae'iyaehan.
korkoring komoSa' siya maskes, ma'an potoyen noka SaSapel.
na'miSan ila yako haysiya 'okay sisaw ka poway.
korkoring monhae:ae' ila ka poza' mari'in Sipahalay ray bengez.
poza' Sipahalay ray tawmo' kayzaeh pas'el ka korkoring.
korkoring haysiya ray tiyal kan 'oya', noka pozok 'i'iyaeh.
niSo' hiniba: papozokan kita'en ila ka pozok.
ra'ara' nak ka zizik o sopaloy 'ini siya.
'izi' rae'aew 'iniman!
moyo roSa' rae'seb ka hini pinobae:aeh.
hiza soko: 'akoey ka rahib.
yami 'okay rahkal ka ralom, Sa'ila rahkal ka kapranaw.
rakal ka bato' 'okay 'inhae:er.
'an hiya' a tata:a' rakepen ila?
'anmana'a tata:a' rakepen 'araSen ila.
siya 'okay ranaw hayza' ila ka raki'.
hiza bato' rakrakal ka rinakal pak'ibabaw sowiti'.
kalih ramayramayramay ka hiza kabina:o'.
ramol kayzaeh Sipa'oSa' ray pongaeh.
korkoring honaehnge: ila mam homangih, 'away Sa'ila pakaykayzaeh ramramay.
hiza ralom ma'an ranawen ila.
ni para:in yaba' hi rangaw.
nisiya ka rapal ngalpae'.
ya:o rara'eten ni 'ata', "pakSa:o' naehan."
yako So: 'am lobih 'ana rara'eten ma' 'am 'oka' nanaw.
rohaenan panrahi: ka rarahi: kayzaeh 'okay tango:i.
kapaSbetan riningi: ka rarahi:, pazay kayzaeh 'okay babe:eS.
yaba' ki korkoring mam rarakep makakSiyae'.
hini tatpo' 'i:zo' rengreng rarangen minSawi' ila.
yako ki 'oya' rima' ray rararomaehan ti'anhi'.
moyo 'izi' raraylis ka rayhil ma'an!
niSo' 'okay pakayzaeh Sihopil, 'insa'an raraylis noka mae'iyaeh.
ni koko' rarhaep pinakaykayzaeh 'inaSkan.
rahi: ka kayba:en.
mari' ka raroko' 'iniman.
lasiya 'ima 'aehae' halapaw, 'isahini rasiwazay ila.
kaysa'an kawaS rawngap a tomalan.
'oya' 'insa'an 'am rima' ray'in raerae'oe:.
So'o 'ina ray'ino' mowa:i'?
ma'an taew'an raya' ray kanSo' taew'an.
So'o hayza' ay ka rayhil?
yako paSibae:aeh ka rayhil 'ini 'away.
niSo' kano' raylisin noka mae'iyaeh?
korkoring 'ima Siyae' 'ika re'eSan.
'aewpir 'ima reSe: 'aewhay si'aelen.
tawmo' remeken 'alikaeh 'as'asay.
korkoring 'inokik kayzaeh 'am rempe' hi lasaboeh 'izi' hon'al'alih.
yako rengreng mowa:i' komita' hi koko'.
haba:an ila rengreng hayza' ka ba:yoS.
'aehoe' repe'en noka pipi: romiS zaze:ez ila.
lasiya tikot ka kinoring hoSa:il riha:aw kala mama'.
riha:aw 'inaSkan 'ampowa' 'oka' ila?
'oya', yako rika: ila.
hiza patonay rilangen ila.
hiza ka malat 'inokay rilangi soma:om.
ni 'obay rinakal 'alereh.
niSo' rinakal minboka: ila.
ni taheS rinakep ka waliSan, Sipaprae:iw ila.
korkoring rinamayen ila noka walo', kayzaeh ila 'okay Sominkalaway.
hini ralom rinanawan ila 'izi' ranaw rini.
tawmo' rinemek 'as'asay ila.
So'o 'ayna:a' rini 'izi' lamlam.
siya sopaloy ka rinkelan.
rinolrol ma'an, So'o 'okik ra:am.
Si'Si' rinopa: ni towanay, kita'en 'akoey ila.
hini kaehoy ma'an rinoton 'izi' mari' o!
ray hataS 'oka' ka rinto: riza.
kahiya' yako maSa:eng rini, siya maSa:eng riza mam bi'i:.
riza rinoton kaehoy hayno' ila?
rohaenan pae'rem makSa'!
So'o Sa'ila rohaep hi 'ataw.
kakhayza'an yami mamowa' 'akoey ka rokol.
niSo' korkoring 'ataw ra:am tomilhael ka 'aroma', So: lobih rokol ila hi siya.
'izi' rokol ka 'inokik paylal'oz o 'ima ba:in ka mae'iyaeh.
maya' rokolon ni tahoki', 'oya' bazae' Siyae' a tomal.
Sa'ila rokrok ka hiza mali'.
noka tokowa' boway rempe: ka kayba:en, 'ima rempe: 'aewhay ka rokrokon.
So'o 'ampowa' rolae'rolae'an kita'en, 'ima 'okay timasa'?
'aewhaeS rolrolon noka ngiyaw.
So'o ma'an rolrolon 'okik 'a'a:ih.
'oya' mam romahi: ka rarahi:.
'oya' romahkal ka ralom 'iniman kapranaw.
baki' mayaka:i' 'iyakin, siya romakep ka 'aelaw.
'oya' romamramay hi 'away 'ima homangih.
'ina ranaw ila, 'izi' 'ae'ae:aew 'am romang!
'amiSan ila 'ampowa' romarang naehan!
'oya' romek ka tawmo' no korkoring.
yako 'am romene: ka waliSan.
korkoring mam homangih romene: ila nanaw 'okay tae'aes.
koko' mam romhaep.
tinalekan ka 'anhi' 'okay paskayzaeh baehi'i balayan romilang ila.
wa:on rominae'oe: ka ralom ila.
la 'ae'aew 'aehae' taew'an ila ha:aw koko:ol romokrok ka 'iyok.
maskes ila! yako 'am rompa: naehan ka kayba:en.
'isahini 'al'alak naehan roton ka rayhil 'izi' 'aS'aSay!
ma'an rayhil rotrotonen, 'isahini 'akoey kayzaeh ila babae:iw ka kapapama'an.
'ataw sa'i'in noka minayti'.
ray hinbasezan hahila: ni wa:on, siya sa'oe'en ni 'oya' ka 'ima SaSo' ka kayba:en.
hini kabae:iwin sabsaboeh koza' rayhil?
Sa'ila sakeb ka 'ima mintoroe' ka sinakeban.
yako 'ae'ae:aew sakelen noka minayti'.
saksakaw sowiti'! 'izi' papaSoS ka korkoring minae'rem.
salawa' ka pinobae:aeh, kalahang sowiti' ka basang.
salawa' ka ngabas mina!
'ataw timasa' 'okay ti:iS ka sale'e:.
'isahini koSa'en samiyan 'akoey ila ka Sinrahoe'.
noka moto: kapatabilan samiyan 'akoey ka Sinrahoe'
hiza latar hayza' ka sae:pae', ma'an sapoehen.
hini poway sasa'oe' ka tatini'.
lasiya roSa' sasbong ray ra:an o raerae'oe: ila.
kaksi'aelan ila hayza' ay ka rayhil sasi'ael?
So'o 'okay 'araS ka powawan 'am kano' sasi'ael?
So: ba:yoS mowa:i' ila sobae:oeh ka sasibo:.
So: maskes 'am mae'rem mari' ka sasisaw.
hiza bato' sasizab ka Sawki'.
'ima ngizo' ma'an sasoke: 'aewhay Sisoke:.
yami noka sasoway somi'ael ka pazay.
nisiya saspa' karpa: no 'aroma'.
hini ba:la' kita'en saszaw a tomalan.
korkoring Saehae' ray hinoko' sawa'en noka saboeh.
sawki' nom SomikSik ka hinbetel.
siya 'ana 'inowan kita'en ma' sawsawa'an kil mae'iyaeh.
minkoringan homlal botoe' ka sawzoeh ray kinotimo'an.
kawaS ki wasal kita'en saze'zepen 'okik Sekla'i ila.
hini pazay sazeken 'aewhay bazae'en.
'oya' mam komowih ka 'inmana'a saziyo'.
se'em ila 'am 'omoral ila.
'isahini mohae'oe: ila ka 'ilaS, 'okik honaehnge: 'am se'em ila.
hini tinokoeh ka hewek sem'el ila!
niSo' korkoring sem'el ila ay ka nepen?
ma'an pinamowa' ka kae'niw sem'el ila.
yako somi'ael ka lapowar seme'ez.
'oya' semnge: ka ho'ol kapilwaha:anen.
kakhayza'an matawaw ma' homiba: nanaw ka semsemal.
sepeng ila So'o nonak!
sepeng nonak ka wa'is.
'okay sapih ka Sina:eng, ma'an 'ae'ay sezsez ila hani.
hini pazay si'aelen 'iSbabangoe' 'izi' si'ael ila.
hae:wan manra:an 'okay pahiyo' si'wi'an a tomal, Sipazeng ka pahiyo' si'wi'an ila.
hae:wan Sipazeng ila ka kapahiyo' si'wi'in korkoring homangih ila.
poway sikoeyani ray kaSakayba:enan babaw.
hini Sile' ni 'oya' sina'oe'.
yako Sita:bih ka bino:ay ka sina'oe'an.
sinakeban noka ba:yoS pa'aewhayen ila.
'inmita'a sinakeban raromaeh ha:boso' ila.
hini kapapama'an sinapih ila ka 'abora' ma'an.
ma'an sinapoeh ila, niSo' sapoehen naehan.
niSo' sinazek 'iSkakano', ra:amen ay?
nisiya sinihoe: kayzaeh kita'en.
yako 'am tomalek ka siningo:.
ma'an sinisaw niSo' Sipoten, yako 'oka' ila i sisaw.
taew'an sinoksok ila.
yami minowa' somi'ael ka sinoloeh 'ayam.
yako biSbiS ka tae'oeloeh 'am rima' pakita' ka sinsangan.
ti'ae' sinsinamoehan 'iya'azem!
yako minowa' somi'ael ka sinsis.
sinsis si'aelen kalangkangan.
niSo' kayba:en ma'an sipsipin 'inaSkan ila.
niSo' pinatawaw 'ititi'an nanaw, ma'an bino:ay ma' sisi'an nanaw.
'ataw 'a'inola' 'ae'ae:aew homobaz sisilin noka 'ima haeba:an.
So'o ma'an SitoSa'la', So'o siyobaz ila.
niSo' Sibo:ay 'iyakin 'oka' ila. B: ma'an siyokoy naehan.
sizab ka malat, paksoma:om!
hini sawki' ma'an sinizab ila, 'izi' ila i sizab.
yami tomawbon sizaeh ila.
sizop sem'el ray 'oes'oeso'an kayzaeh si'aelen.
hini kawaS so'i'an ila 'iya'inoral ila.
halapaw so'i'an! So'o Sahoero: ay?
ma'an taew'an hayza' ka soko:.
soko: ray taew'an hikor.
bori: soloehen kayzaeh si'aelen.
hiya' mam bi'i: 'izi' i solong 'insa'an 'am balawbaw a tomal.
'oya' mam somapih ka kayba:en.
So'o 'ampowa' kin somapsapih ka kayba:en.
somay 'ima sopaloy kaSiray'oes'oeso'an.
So'o somazek ay?
hini kaehoy Sahoe'en 'ampowa' kin sombol nay?
yako 'ina somi'ael ila.
ba:la' somibo: ila!
'oya' mam somihoe: ka kayba:en.
siya ra:am somihoe: ka pongaeh ray kayba:en.
baki' somingozaw ka korkoring Sa', " rim'aen 'am rima' lamsong ay? "
walae' ila ka hapoy sominsis 'aewhay si'aelen 'iSnganre:
yako mam somipsip ka kayba:en.
yako somisaw noka 'ima lihlihpihan Siporok.
yako somisil ka bato' 'okik loso:.
hini 'oesizo: 'am somiya' ila ka tata:a'.
'oya' mam somoksok ka taew'an.
yako ki yaba' 'am somoloeh ka 'ayam.
So'o mam somoloeh ka kano'?
siya somolong 'iyakin Sa' Sa'ila koring ka hiza mae'iyaeh.
bo:ong somosoza' noka korkoring a 'ae'ay, lasiya soza'en tomaktako ka 'ae'ay.
kabkabaehae: mam somowiz ka sisiyap.
ray ba:la' haysani 'oka' ila i kita' ka somizih.
hini bato' sopaloy a tomalan, yako 'okay liso:.
'oka' ila ka rayhil, hini kasi'aelen sowisowiti' si'ael.
hiza tata:a' 'okay sowiz ka 'oesizo:.
'ita' ta'a'inola' 'ae'ae:aew hiya' 'alikaeh?
balbalay panra:an, yako ta'ayna:a' 'iSo'on.
hahila: 'am heheb ila, ta'ila ila taklobih!
siya 'am rima' kilapa:, ta'oSa'aw! 'izi' rara'et.
kalih naka ta'owaw ila, rengreng pinobae:aeh pinobae:aeh nanaw.
'oya' mam rika: taSi'ano'on ka rae'iS, sa'owaz 'iya'zaw ila.
kapowa'en siyopan taSi'obi'en?
So'o 'ampowa' taSihobos ka 'inmana'a hobos?
ta'ila taSikSik ka 'oem'oemaeh!
'ita' taSilam ka hobos nisiya hayza' ay Soma:il ka walo'?
maya' taSilotor ni lalo' ka kina:at.
'oya' taSilotor ni koko' ka kapatawawen.
'iya'azem ka hiza mae'iyaeh 'ima taSimalat.
Sa'ila taSitalam ka ralom rikrika: ay?
niSo' 'aewpir taStaSen ila saboeh ma'an kasoloehen 'oka' ila!
tababon sopaloy no bibi:.
'aring kakhayza'an tabin haysani 'okik 'ina rima' taypae'.
tabin ay niSo' ka mari'an?
So'o tabin ra:am tomnon.
siya 'ima tabin mae'iyaeh.
hiza tabokol 'an wa:on a kapa'onhaelan.
hini minkoringan 'in 'ata' a korkoring.
hiza tinokoeh ila! 'izi' ila i tabong!
oya' noka taboway 'omomaS ka por'oe'
'oya' noka toboway 'omomaS ka por'oe'.
ni 'oya' ma'an pinamowa' tabowil rarahoe' 'akoey ka 'al'alingo'.
tabtabilas haysani 'oka' ila ka minahael.
noka tabtabolaS a pongaeh 'oes'oeson 'anhil.
katin ma'an tae'aesen, honha:i' hawka' ila.
korkoring 'oka' ka nepen, ni 'oya' pazay taetae'en Sipasi'ael.
taheS wa'isan matawaw.
ta'ila tahibo' ka Say rareme:an.
tahoki' ray taew'an ay?
'oka' ila katakSipene'an, takSipene' ka kayba:en ila.
yako niSo' taka'isa:a'en mayhael ya:o ma' 'am Saro:or Somobae:oeh.
ma'an takahini'in ka:ayin ka 'ae'ay So'o 'am malbel mina.
niSo' korkoring takahiza'en 'am 'omawpo' 'am Saehae' mina.
takarang noka 'anhil pingi' pinaskayzaeh.
moyo takayni' bazae' ma'an ka ka:i' mayhael moyo kita' ila nonak.
takem So: homngas 'am 'omoral ila.
hiza rayhil takibih 'ini siya.
hini hewek takiking haSa' sopaloy.
'oemaw pama' ka takil rima' ray pinatiyayan.
baki' bo:ong ra:am tomnon ka takil.
'ita' ta'ila takita' ka 'inalingo'.
takita' niSo' kano' pinama'?
'ita' taklobih tikinSa:o' ila.
yanay, ta'ila ila tako'oemaeh!
ray ra:an 'akoey ka takoSi', 'iya'azem 'am manra:an.
So: hahila: takokoraeh ila ta'oSa' ila.
takola:ong naehan, 'aewhay rikrika:.
takomalat ila paksoma:om.
min'alay ri'sa: yami takorarakiS ila rini rareme:an.
wa:ila takoroton hayza' kapayaka:i' ni baki'.
'oya' mam takosawki' 'insa'an 'am rima' SomikSik.
'akoey ka hae:ar takpoti' ka ra:an.
kano' kano' talawan ila, 'ita' 'am rima' ila.
talawsan kita'en naka 'ae'aetaS si'aelen kin 'aehis.
'aehoe' talbi:wa'en tikot ila kas'oehaez.
yako 'am talbowaeh ka kaSotatimae'an.
'aewpir kayzaeh taleken ki pazay.
niSo' Si'Si' 'ampowa' 'okay taleki?
yako 'okay taliso: ka kaehoy.
ima lalangoy talobiwa'en homSoS 'isa:a' makakpoeh ila.
'omoral hiba: ka talobong kayzaeh 'okik haloehan!
talor pezngesan o 'in'inaro'an kasin'elan.
yako taloso: ka hiza 'ima Sil'i: ka kaehoy.
ya:o 'am 'okay taloso: ka hini kaehoy.
hiya' 'am tatoroe' ka romhaep 'inSa'la' wa:ila talsapal.
ma'an bekeS 'inaro' ila, talwalae' sowiti'.
tamaeh niSo' ray taew'an ay?
So'o tamemeS patawaw!
hini kaehoy tanga'nga' 'am sem'el 'ibabaw ila.
korkoring Saehae' ray halapaw Sipatono' ka tae'oeloeh tangkobo' ila.
yako tangtang rima' komita' hi baki'.
'amoy 'am tani'oya' rima' tatilhaehael tikaehoy.
yako 'am taniSo'on rima' ray kakiSka:atan.
yaba' 'am rima' 'omalep, 'izi' taniSowaw hi yaba'!
yako 'am taniSowaw ka hiza 'aehae' kamamanra:an.
So: SaySiyat hiya' 'okay tanikaspengan kapatnonaken.
ya:o 'am taniyaba' rima' kilapa:.
ya:o 'am 'okay tanloso: ka hini.
tanohila: 'ima rima' manae' ka hahila:.
'ita' tapa'onhael rima' tibaehko'
honha:i' tapaSater ila hi mama'.
'ita' tapakSahpi:ih ka hini howaw.
So'o 'okik bazae' nanaw tapeleng ay?
hiya' komoSa' tapeleng mina 'ima 'aewhay ka ka:i'.
tae'aes ka hahway tapez!
te:ne' tapezen noka korkoring ralom 'okay 'a'oetoe'.
So'o hi tapoSi', 'ana 'inowan ma' komakabaeh ka mae'iyaeh.
siya minpoetoeh ka hima' 'isa:a' noka mae'iyaeh koSa'en tapoetoeh.
ray pinatiyay ralom 'akoey ila tapoti' ila.
'insa'an 'ita' roSa' tapraerae'oe: ila.
'ita' saboeh tarae'oe: ila!
'aewpir tarakeSen 'aewhay ila si'aelen.
yami ray taray ranaw.
nisiya taroS hayza' ka maro'.
tatintinSo: sabeoh tasapoeh ka ra:an kayzaeh kita'en.
ma'an Si'Si' honaehnge: ila 'inaSkan tat'eSen ila saboeh.
tat'es 'amiSan kerpe:, haba:an bali'.
lasiya roSa' tatae'aes ila.
So'o tatal'awan riza, waliSan 'am mayriza.
So: 'am taSilotor ka nom romhaep tatalsapal ka 'ima ra:am.
hiza kamamanra:an 'in hiya a tatama'?
niSo' tatamol 'inay'ino' binae:iw?
tataraw mowa:i' Somowaw, 'am'amoeh rae:iwani!
hiza kabina:o' tataroSan mam bi'i:.
noka tatawae' komowih ka hewel.
kakhayza'an tate'es si'aelen noka korkoring pa:walo'en.
noka tateleng a boway kayzaeh si'aelen.
hiza korkoring 'okay hiba: ray ba:la' mam lalangoy tatezekan.
'izi' tatikot ka korkoring mina.
tatikot ka korkoring kayzaeh bazae'.
pinae:an 'okay SaSiyoS, 'okik tatil'aet tabin mayhael ma' haysiya.
baki' kayni' tatilhaehaelen.
koko' rengreng hila:an rima' tatimae'an.
'iniya'oma tatini' kakaykayzehan saboeh.
hini 'ima tatini' kayba:en.
niSo' 'akoey ka sini'ael, kita' tatiyalan ila.
nisiya korkoring tatngor ila saboeh.
hini kabina:o' tatngor ila kayzaeh Sipahinra:iy ila.
'ataw ki baSi' lasiya 'ima tato'aehael.
moyo pakakaykayzaehan, 'izi' tato'aelae' kil mae'iyaeh!
ya:o tatobok ka hiza mintatini'an.
hini tatokoeh ni kalih bine:ay.
korkoring pahiba: ka hahngae' 'aewhay tatozekan.
tawbang pongaeh kayzaeh kita'en, ka biyae' ma' kayzaeh Sipotoy ka tinawbon, boway kayzaeh si'aelen.
'awpir tawbonen ma' kayzaeh si'aelen.
tawmaw noka titiyon kakro:o'an.
noka tawpohi' tatangoe' 'ima ngangilaehan.
haba:an ila tawpolih kas'oehaez ila.
haba:an rikrika: homiba: ila ka tawyah.
'izi' nak ka tayabaw somi'ael nanaw.
tayaw sin'elan kayzaeh kita'en.
'izi' taynonak 'am matawaw!
tayso: ila!
'oya' komoSa', wa:ila te'en ila ka tatini'.
ma'an raromaeh tekteken kaSahoe'en.
'away rima' tihilok telengen ka hima'.
towanay mam temektek ka tata:a' kakoSa:o'en.
niSo' 'a'apis temeleng ka kano'?
hini tateleng temeleng ka mae'iyaeh 'izi' pon'a:iS.
pakoSa' hini kaehoy masay ila, kaysa'an kita'en temne' ila.
Sa'ila tene' ka kayba:en!
ma'an 'ima bolalasan kayba:en noka tenten reme:en 'aewhay ila kita'en.
niSo' kano' tepeSen?
nisiya tezek sopaloy a tomal.
hiza katin hayza' ka ti'ngaw.
tiS'a'i' ka hahila: rikrika: a tomal Sangay ila.
ya:o niSo' tiSaSapangen kapowa'en?
siya tiSiSil patinekla' kayzaeh a 'aewhay kapanra:anan.
korkoring tiSkobae:oh 'aehae' ka:i' hi baki'.
'izi' tiSkobae:oh!
So'o paytipoe'oe' hi baki' tiSkobih hi baki'!
walo' Sahpi:ih ila tiSla:ong koSa'en ray SaSinay, 'isa:a' Saypapa:aS ila 'ima rowaSek.
'am pisaka:, minSa'la' tiSpi'.
Sa'ila tiSralom ray kasbez!
tibabih ka hiza binotoe' katin.
ya:o rima' hororok tibaehko', baehko' sem'el ray bangol.
kakhayza'an mae'iyaeh rima' tiboway pasi'ael ka korkoring.
rikrika: a tomalan, yako 'am tihabaeh ka kayba:en.
ray 'amiSan yako rengreng rima' tihilok.
manra:an 'izi' tihoboS!
baki' rima' tikae'niw ila.
'oya' tomrong 'iniya'om koSa' Sa'ila tikaehoy.
hae:wan 'okay kita' yako tikama'en ni koko'.
Sa'ila tikinSa:o' ila!
'ae'aew, Sa'ila tikinhaema' ila!
yako honha:i' 'am tikinsi'ael ila.
hiza morok kayzaeh ila tiklihin.
siya tikot ka habon.
yako tikot hi baki' kayni' Si'wa:i'.
ra:ma' tikowisin noka ba:i'.
tiktik 'ol'olae'an 'ini SiSil.
So'o til'aet ki 'ima 'aewhay mae'iyaeh, 'izi' pa'onhael ila.
'izi' kita' nanaw ka tilibi:!
kakita'an ka hahila: 'ima tilihih ka ti'a'.
tilkoraeh ka kayba:en hini ray halapaw, yako 'am mae'rem ila.
tilmaraw ka hosong noka papanae'.
yako 'okay tiloso: 'iSo'on.
ya:o 'am rima' timasa' naehan.
ririm'aenan min'itol Sa'ila ta:nepen o timasa' 'isa:a' kohaema' ila.
tinaeh niSo' 'ay taew'an ay?
hini katboS ni 'obay tinaetae' ila.
ni bo:ong tinaew'an kayzaeh ila.
rayhil ray katiSpongaehan tinakal 'inopi:.
noka baboy tinakse:an soloehen kayzaeh si'aelen.
ni 'ae'aew tinalek 'aewhay si'aelen.
ni paza' tinamol 'anhil ra'oe:en.
hini tinarakeS 'aewpir 'aewhay si'aelen.
tawtawazay kamamalahang ka tinato'.
hini ra:an baba:aw tinawae'an mowahil.
'isahini ra:an tinawae'an saboeh.
So: paSbaki' ila somi'ael ka tinawbon, 'okay si'ael ka pazay.
hini lolongan tinbokan ka katin.
niSo' tinektek 'ampowa' 'okik hingha'?
tata:a' kataleken ni towanay tinektek ila.
ni baki' kayba:en tinene' haysiya.
'izi' tingo:o' 'am somi'ael ka pazay.
siya 'ima tingo:o' ma'az'azem ka howaw.
haysani rahoeran ralom 'inay tinhel ralom rae'oe:en.
hini moto: 'am 'okay tinhoero: ka pinanabih.
hini ma'an tinihoero: kayba:en 'okik ra:ami 'in hiya' a?
korkoring kita'en hayza' ila ka tinikaehaewan ma' kayzaeh ila pakrowaSeken.
hiza ma'an tiniwaSaw tinoroe' ka mintatini'an.
hima' nisiya tiniwakit noka kamamanra:an nisiya.
niSo' hato 'ayam tiniway 'izi' ngowip ila.
wa:on ray tiniway kapae'reman minae'rem.
hini 'iyo' tino'to' ni 'oya' kaparae'oe: ka korkoring.
hiza tomato' tinoba' ila, 'izi' tiklih ila!
ni mama' kalih tinokoeh tata' kayzaeh ka sin'elan.
Say lala:i' titiyon tinotatini' hi bo:ong.
tintinhaSo: tinon 'okik rarahoe' maypoSal mayto:ol nanaw.
hini 'ima konkononan 'aewhay tintinin.
tipihiz ka hewek kawkinSa:o'.
'izi' tipoetoeh ka pongaeh.
ralom tirakiS ila.
So: ba:yoS ila tirakiS ka ralom.
moyo roSa' 'aehael 'oemaeh tiroSa'.
ya:o 'okay tisakil ka 'a:im, 'ibabaw a tomal.
ta'ila tisizop ka patatimae'en.
yako rohaenan 'am tita'oeloeh.
titiyon kamasepeng ka kapaSta'ayan.
titiyon rino:o' ka tibtibon.
'aehoe' kapowa'en tiwakitin ka tatakay?
tiway ka 'ayam ray kahalayan.
linaSo' tiway ray kaehoy babaw kayzaeh 'okay si'aeli noka 'aehoe'.
kizaw biSbiS ka tiyal.
'izi' patono' ka to'owis!
tawtaw to'to'en si'aelen ki tinawbon.
toba' kayzaeh Sokae'niwin, wa'isan sem'el.
hiza hinbetel toba'en noka tatoba' masay ila.
somay ray koko:ol ni 'obay tobokon.
hini 'aehoe' 'ana komita' ka kano' ma' 'okay tobong.
baki' tobtobtob mam 'omangang ka korkoring.
'izi' toetoeh ka sise'.
kapranawan 'okay tohaengi 'oka' kaprae:iwan ka 'apael.
siya payaka:i'in tohimi'.
hini taew'an honaehnge: 'okay rowaSeki noka mae'iyaeh, hahi:il ila noka tokangang tinon.
So'o Sa'ila tokaw kakita'en koza' kin 'ibabaw ka tinkaw.
kamamanra:an hayza' ka tokaw, minkoringan 'oka' ka tokaw.
'isahini kayzaeh tokoeh ila ka por'oe'.
ray 'oem'oemaeh kakalihokan ma'an tokoehen ka 'iri:
mayrangi' ka pazay 'izi' tokol!
tola' haloehan karakepen.
yako 'am tomabong kapamowa'an ka hewek.
yaba' ki 'oya' nonak tomaew'an ka kawnatata:a'an.
ya:o Sarara' tomako: ka mali'.
'oya' mam tomalek ka baesaeh.
So'o mam boSok, yako tomamemeS 'am homoehoeh 'iSo'on 'okay 'aloso:.
koko' mam tomangtang ka tatimae'an.
yako tomartari: ka tawmo' ka pasi'ael ka korkoring.
So'o 'ampowa' tomatikot ka mae'iyaeh?
'oya' tomatroeh 'iyakin 'izi' Sa: patawaw!
'oya' mam tomawbon ka rokol.
ya:o tomaybasez matawaw.
Si'akoey kapatawawen paza' tomaybi'i: ila.
'oya' no korkoring ka kin'i'iyaeh tomaynga'nga' ila 'am matawaw.
siya kama tomaynonak 'am Siyae'.
niSo' noka kano' tombok ka baboy?
siya 'okik 'a'no malat tombok ka somay.
siya tomepeS ray ra:i'.
kalih toroyen, tomepeS Sa', "pae:aey! mowa:i' tomatikot 'ampowa'?"
So'o tomiSaSapang hi 'ae'aew.
So'o ra:am, So'o tomiSaSapang 'okay tortoroe' ka mae'iyaeh.
'oya' tomihoero: ni yaba' Sina:il ka rayhil.
siya tomiklih ka pongaeh mobe:ay ka kabina:o'.
yako tomikowis ka hahngae' 'am tapez ka ba:la'.
siya tomiktikot 'iyakin nonak ma' homSoS.
hiya' tomil'aet ka hini binotoe' Sina:iS?
yami tomilkoraeh ila ha:aw raya' ka 'am homataS.
yaba' tomilmaraw ka wa'ae' noka wawatos.
hini 'in hiya' a 'aehoe' 'ampowa' tomin'a:ih rini?
siya mam tomipok ka kae'tim.
siya 'ima bi'i: tomiwakit ka hima' nisiya.
kaysa'an 'aehae' hahila: pit'aza', mina mango' hahila:, Sa' 'izi' hayhayo' ka hinbetel. hini mango' ki tomiyaw hingha' ka ka:i'.
So'o rima' ay tatoroe' ka tomonon?
karim'aenan tomo'hael ka tata:a', ya:o min'itol ila.
hiya' tomoba' ka 'aelaw? kita'! 'aelaw toliyab ila.
'aehoe' komita' ka waliSan tomobong ila.
tomokoeh ka wasah pakhingha' ka bine:eS kayzaeh sin'elan 'oki laze:em
'a'aro: monhae:ae' ila tomokon ma' kayzaeh ila.
So: ray kawaS bazae'en tomokowaw, 'isa:a' 'am 'oma:zaw ila.
hini tateleng tomoleng ka mae'iyaeh 'izi' pon'a:iS.
So: bazae' tomopaehkaw ma' lobih ila ray taew'an.
hini pakal 'i'ini' 'as'asay, si'aelen tomopak.
bo:ong tomopalaw hi ta:in 'oka' ka 'inalep.
niya'om taew'an sinakeban tomoroe'.
yaba' tomrong komoSa', "'izi' pakhae:wan lobih 'ay taew'an."
'ae'aew torongen tomorong ka 'aroma'.
hani hayza' ka kamatoroy tomoroy ka mae'iyaeh.
'ataw hoSa:il tomoroy ka mae'iyaeh papa'aehae'.
So'o tomowa'is mari' ka 'inmana'a rayhil, ma'an ka paboetoe' o!
yako tomowa'is 'omitol, siya 'isa:a' min'itol ila.
yaba' mam tomowak ka 'alipa', So: 'ae:'ae:iw ila kapatataew'anen.
So'o 'ampowa' tompapinobae:aeh nanaw?
yako kayni' ila romae'oe:, 'aewhay tomroeh ila!
yako ngizo' Sipanlakay ka toniya'.
siya minanra:an tono'en noka kapapama'an.
So'o tonon ka kala', yako tatonon ka kayba:en.
kakang ka hanSan mari'in ka 'oesaso' nak Sina:iS kayzaeh tononen ka kala'.
mae'iyaeh tontonton rima' ba:la' lalangoy.
topalaw ka mae'iyaeh mina 'aewhay!
yako topasay 'am sawa' komita' ni 'api' Sihlal.
ha:aw ray koko:ol 'akoey ka topon.
hiza ray kaehoy babaw sem'el 'akoey ka tepen.
ana mintaew'anan ma' 'izi' toroe' siya:.
hini 'aehoe' ma'an toroe'en 'iyakina:as ka mae'iyaeh na!
'ataw ma'an torongon Sa'ila bae:iw ka walo'!
yako hae:wan mayriza toroyen noka bato'.
siya kahiya' mowa:i' rini yako mam totmalek.
ni 'oya' tinon totoS kayzaeh kita'en.
ni siya ka walo' totowa'isin 'am somi'ael 'ameten ila.
So'o towa'is ay! somi'ael ka walo' kakowi'in.
'ima 'ae:ae:iw towak kayzaeh Sahoe'en.
toway minatini' ma'an.
towih ka'aSkanen ka timo'.
noka towik basang 'oeboeh kowakowaSan.
noka SaySiyat ka kaSpengan, minkorkringan 'aewhay komoSa' tezek.
hini ba:yoS wa'isan a tomalan.
hini kabae:iwin kita'en wa'isan.
waSwaSak SikSik ka niSo' 'oemaeh kayzaeh 'oki hola:osan.
nisiya ha:aw hiniba: waSwaSak nanaw rima' ila.
'oya' noka waha:an tomalek ka Sinpaehpae:.
kaehoy wahoer hayza' ka kapa:zas, 'izi' hon'alih kaseme'en.
hini takil 'inoka' ka wakil.
waliSan 'angiS a tomalan.
hini walo' kin 'anhil.
ma'an Siloe' pinSiloe' ray wareng.
wasah 'ibabaw no pazay.
ray koko:ol Sahae'oe:, homom kita'en naka wasal.
watan minayti' 'iniman.
hini Si'Si' 'ima mayha'ha' 'ampowa' ila wawalae', hayno' ila?
somi'ael ka wawarang basang kayzaeh.
kakhayza'an 'oka' ka kasi'aelen komita' ka wawarang 'ima 'as'asay kin Siyae' rima' romokrok.
hini wawatos kanhiya' Sinibae:aeh?
ray rareme:an pit'aza' Sopat Sinraehoe' wawawa:ih 'am ma'aza'.
So'o Sa:eng wazwaz!
'aelaw noka wi'wi' hehnak.
yako SaySiyat.
hini 'in noka kaybaybaw yanay.
yanay niSo' hayno'?
hiza kamamanra:an noka yasam lomaehae: ka kaehoy.
wa:on, Sa'ila zalas ka tatimae' kayzaeh kaSa:o'en.
zawbaz ray wazwaz kabih.
'am bae:iw ka 'inak'ino'an zazalas?
niSo' tinokoeh por'oe' zaze:ez a tomalan.
korkoring zikzikin sawa' ila.
'ae'aew noka hahawar 'omilo' ka walo', kayzaeh ila hahawar zimoson naehan.
nisiya zine:ez 'alikaeh a tomal paktikot.
ma'an hima' zingasen noka tinawbon.
niSo' hahola' zinimoson ila yako kayni' ila!
'obay koma:at ka kina:at ray zinowas.
'ataw ziyae'en noka 'aehoe'.
ziyas ray kalhib 'i:zo' rowaSek.
'away zomikzik ka korkoring 'am makakSiyae'.
yako zomimos ka walo' 'ima lomowang.
'aehoe' ra:am zomiyae' ka pangih nonak.
yako 'iyasini'ael ka zozo'.
hini 'aelaw 'alibih ray taew'an.
So'o 'izi' 'alkoysiya' o, yako 'am bi'i: mina!
'ampowa' So'o homangih?
'am'amoeh Sa'ila ranaw ila!
'iyasiwi' ila, 'am'amoeh panra:an!
'aro' minatini' ma'an.
Sa'ila 'aro: ka ralom!
'izi' 'aS'aSay ka rayhil!
So'o 'izi' 'aS'aSay ka hahila:.
So'o 'awpo' ka korkoring.
siya 'ayna:a'en 'oka' nanaw i wa:i'.
niSo' 'ana 'ayna:a'en ma' 'am 'oka' ila i wa:i'.
'oya' 'a'ehe:en ma'an koSa'en, 'araS 'iyakin kala koko'.
lasiya kakoring mak'aehae' taSimalat 'a'e:eS.
yami 'okay 'a'olo' hini ka korkoring.
'oya' rima' ba:la' Somipot ka 'a:or pa:tatimae'en.
'ae:ae' kayzaeh pamowa'en ka pongaeh.
'ae:em So: pon'a:iSin noka mae'iyaeh, hinkawton naka mali' minkonay rae:iw ila.
hini 'ampowa' kin 'ae:sae: kita'en?
'ae:sae: o! So'o 'ampowa' 'ano' hima'?
nisiya 'akoey ka 'oemaeh.
ray pinatiyay 'akoey ka 'awi'o:.
hiza 'i'is talam 'alhana:ani kita' wa'isan ay?
'izi' pon'a:iS ka 'al'alingo'!
lilom minboway ila, kita'en 'akoey ka 'al'alingo'.
ray 'amiS noka SaySiyat ka kinrowaSekan.
'aSkan ka 'ami' poti' ka minsae:pae', kayzaeh 'okay papoti' ka 'inaro:.
hiza sa'i' 'arol noka ralom!
kakhayza'an mita' taew'an 'oka' ka ralom 'aro:en ila 'isa:a' hayza' ila ka ralom.
hini kala' 'aSkan ray ra:i' ka'aSkanan ka tatimae'.
'awi' Say Sawi'.
rokol 'okay si'aeli 'am 'awSo' ila.
paza' 'i'ini' i wa:i' 'ayna:a'ani!
siya 'am 'ibabaw kayzaeh ila 'okik 'ay'ayaeh.
hiza naSi' 'izi' 'azip naehan!
'ataw noka 'a'apis 'omapis ka tata:a'.
'amilika' So: kakita' minSa'la' 'a'awpo' naehan.
'izi' 'a'ehe: ka hiza minkoringan rima' ma:tol.
'izi' 'a'ehe: 'iyakin, ya:o nonak 'am somi'ael.
hini 'a'leb 'aewhay ila.
hini kayba:en 'a'o:ol mayhael 'ini minayti'.
'a'oe'o: ila koSa', ta'ila ila! panra:an ila!
hini 'aehae' 'iniSo', hiza 'aehae' 'iniman.
hini korkoring 'aehae' tinal'oemaeh ila.
nisiya katawsas'i: hi 'aeng'ae'.
'aesaz minpongaeh bolalasan.
hini ray kaminrawko'an 'ae'ae:ae'an.
'obay a kalih kaybaybaw.
So'o sizaeh ila ay 'am 'alingo'? yako 'am 'omalingo'.
'alingo' ka kinmae'iyaehan 'ampowa' ngiyawngiyawan?
'alra:i' ka 'ima 'ibabaw tiniway papa'et.
siya 'am mowa:i' ila.
So'o 'amet ka hini tatimae'!
'amet ka hini kasnaw!
niSo' 'anhi' sem'el ila ay?
'izi' 'ano' ka pinamowa'.
tawmo' 'as'asay ila, 'ampowa' 'okay mari'i.
ray kapaSta'ayan 'aza' mina titiyon.
So'o hayza' ay rima' 'a'inola' ka rarakep?
ray kapaSta'ayan So: 'aroma' rakepen noka titiyon rima' 'a'in'ae:aew.
'a:ay! yako 'am rima' taniSo'on.
ray kaehoy babaw 'a:im 'as'asay ila.
hini 'a:imaboehoe: kin 'aehis.
yako 'okik 'ina somi'ael ka 'a:imakaway.
ma'an 'aehoe' 'ima habiyalan ka 'oeboeh.
siya 'isa:a' ay 'aelae' niSo'?
siya 'ina ngizo' ma:riyae' ka 'ae'ay.
noka kowaw 'ae'az 'inaro' o baba:angan kayzaeh kita'en.
So'o 'am lobih ila ay?
ma'an 'aba:a' biSbiS.
haysani 'al'alak haSa' ila homangal noka 'aba:a'
'alhana: ka hiza patpatako: kita' wa'isan ay?
latar mam 'omoral, 'alira:ma'.
tatini', So'o 'alo' 'iniman!
'altikal ila ka hinemek kasnaw, 'aewhay rikrika:.
'ana So'o miyatabin ma' 'am 'oka' ka kakayzaehan niSo'.
kahiya' baki' 'okay 'angang ka korkoring.
hiza kabina:o' 'angiS, nisiya kamamanra:an kayni' hisiya.
yami noka lohong ki 'aSo' tomawbon.
rokol 'awSo'en noka 'abo' po'abo'en 'am kayzaeh ila.
'ataw mari' ka hawaw Sombet ka 'ayloSay.
'izi' 'ayna:a'!
'ima saszaw ralom ba:yoSen 'a'oetoe' ila.
hini 'asang hahi:il 'ima mamowa' ka 'a:imatalese'.
'inokay la:ongi ka 'a:imatalese' 'anhil si'aelen.
'a:mes kayzaeh paskayzaehen ka hahpot.
'ae'aew ray kakiS'alayan kiSka:at.
So: paSta'ay 'am sizaeh paSlalSaw ila mari' ka 'ae:aew.
ma'an kayba:en 'ae:'ae:iw ila.
'a'amar nom hahowar ka pinatiyayan.
hiza 'a'apis nom 'oemapis ka 'ayam.
yaba' mam 'a'apol ka 'ayam no 'asang mae'iyaeh.
ray 'a'leb langi: hayza' 'aehae' ka 'aehoe' minae'rem.
koko' noka 'aSo' maytata'.
'ampowa' ray kanman halapaw 'akoey ka 'ae'aewzaeh?
kansiya ray hatas hayza' Sopat ka 'aehoe'.
hini wa'ae' 'al'alihan ki yakin.
" Sa'ila pasay!" hini 'aehae' ka:i' 'izi' 'alkoysiya, 'omahowiS.
hayza' 'aehae' tatini' komoSa' wasal 'am tirakiS ka 'oemaeh ila, 'am'amoeh Sa'ila paskayzaeh ka palono'.
'awngaw 'aewhay sazeken So: pon'a:iSin ka kahboe' pa'iyatobha'.
ray babaw hayza' to:o' ka 'ay'ayloSay mam homayap.
'ayloSay kayzaeh Sotopenen.
'ayloSay 'am homayap ray hinbetel.
hini basaeh sin'elan 'ir'ira:i'an no. hini tali' si'aelen 'okik 'az'ez.
'eleb ka hinohaes!
hini mae'iyaeh sin'elan 'e:nawan.
ya:o hinSaylo' ka ta'oeloeh, ma'an masa' Sikita' 'elngih 'elngih.
'oya' 'iSpi' Sa', siya 'e:eSen noka mae'iyaeh ramo'ramo'an kita'en.
nisiya bekeS 'inaro' a tomalan.
'iya'azem ka 'ininhae:ar!
'ataw ma'an 'inoe'oe: ila o, 'ampowa' 'i'ini' i wa:i'?
ni 'obay 'inoe'oe: 'ol'olae'an bazae'en.
ba:yoS mowa:i' ila, 'insa'an moyo 'am rima' kiSka:at ay?
'ataw minabih ka pinobae:aeh, 'itayso: 'inSi'bo:ani!
'in'alay rini papayziza 'aSkan ka kabat.
kalih 'ima 'ol'olae'an Sipasay ni yaba', 'in'alay 'isa:a' siya 'oka' ila i hangih.
'in'ae:aew 'ini 'ataw, 'insa'an siya ni 'oya' kabakbaken ila.
'iri: kayzaeh Sitamol.
'ita' So: sasbong ray ray'in tapa'onhael ila.
maskes ila wa:ila 'itiro' naehan.
siya tihoero:en ila, 'iwa' siya rima' ray halapaw mae'rem.
hini 'iyo' 'ima kayzaeh, sowisowti'ani!
ma'an tinalek pazay 'i'ini' kayzaeh, 'ayna:a' naehan!
lolongan ka te:ne' 'i:zo' a tomal.
So'o kamakiSka:at ay? B: 'ihi', yako kamakiSka:at.
hini 'ini baki', hiza 'ini koko'.
noka minkoringan raro:o' 'ino:ol.
hini walo' 'ino:ol ma'an no korkoring.
hini kaspengan 'ino:ol noka tatini'.
'ampowa' 'omoral nanaw 'okay 'intawaeh?
ma'an kapa'onhaelan 'ir'ira:i'an.
So'o 'iyalatar rini ki 'ata'.
mae'iyaeh 'amkay 'iyot ka 'aehoe' siya!
hini 'ima ngangilaehan kayba:en kayzaeh kita'en.
'ataw 'ima 'ibabaw, kalih 'ima 'ir'ira:i'an.
hini 'inaro: lomowang ila.
hini 'iniyabiyal 'a:im remeken 'isa:a' kayzaeh 'anhil.
'isa:a' 'ita' tapa:tol ila!
'iyalawa' ka hini kasi'aelen 'izi' pamari' ka mae'iyaeh.
hae:wan 'iya'zaw ila, Sa'ila hiba: ka kayba:en!
'iyaeh koSa'en 'ima 'aewhay ka bori: ray basang sin'elan.
'i:'ih ka hiza boe'oel.
hiza mae'iyaeh 'ima posik.
ma'an 'aehoe' 'ima 'elngihan kayzaeh kita'en.
'in bo:ong a taew'an tinaew'an ila.
yako 'ina kiSka:at rini.
hiza 'ininhae:aran bato' hintabo' naehan.
hini korkoring 'inoka' hi yaba' mina.
So'o 'inSa'la' naehan! ya:o tapaybi:il!
hini 'iyo' 'inSa'la'a honaehnge: ila 'izi' ila i si'ael.
'insa'an lobih 'izi' 'inSi'bo: 'iyakin!
So'o kayni' 'alibihin, ma'an ka 'inSi'bo: ila.
tiS'a'i' ila, 'in'itol takokoraeh ray la:ong.
'iSkakowa:om ila, yaba' somoloeh ila ka hapis.
mama' somoloeh ka 'inalep ray 'oes'oeso'an kayzaeh taew'an 'okay 'iSkakowa:om.
'iSkakowa:omen siya minhae'tiS.
'itayso:! ta'oSa'aw!
hiza kamamanra:an mowa:i' tomra:iy, ma'an 'itayso:en.
hiza korkoring homangih nanaw tayso:en ma'an.
hayza' 'aehae' noka kal'oe' Sinrahoe' koSa'en 'iwi', nisiya hinngas ma' nak 'isa:a'.
'inoralan rape: 'iyasa:yae' kita'en.
'ampowa' 'iyasa:yae' kapanra:anan!
'i'is kayzaeh ka 'ininhana:.
ni 'oemaw ray to'owis sem'el ka 'i'iyaeh.
kawhaenan 'okik Senga'nga', 'isahini haysiya minae'rem.
niSo' rinakep ka kabkabaehae: 'ima 'i'iyaeh ay?
'ihi', yami kaysa'an 'am rima' ray kakiSka:atan.
hini yami' 'aehae' taew'an 'inalingo' 'aehae' ila nanaw.
hini ray kan niya'om a kapaSbaki'an 'inalingo'.
Sa'ila mari' ray soko: ka 'ima 'inaro' babotoe' 'iniman.
'iniya'oma tatini' kakaykayzaehan saboeh.
'iniya'oma kayba:en hayno' ila?
mae'iyaeh masay So: kayzaeh ka 'inoSa' ila ma' ha:samiyan ila.
noka 'ima boSok 'inoetae' sini'ael pak'isis.
So'o 'insa'an ray taew'an 'ayna:a' naehan 'iyakin.
hini 'aewpir 'ima 'it'iti'an nanaw, ma'an kamari'in saboeh.
'ita' ta'oSa' ray kakiSka:atan!
ni 'ata' bino:ay ka rayhil, 'oya' 'omangang Sa', 'izi' mari'! ya:o minobih ila.
'away 'okik ray taew'an, siya ha:aw ila walo'.
ma'an 'okik hini kamari'in.
'okik hini bo:ong, yako kayni' hinra:iy.
yako 'ima 'a'iyalatar ki 'ata', 'okik ra:ami 'iyaSamSem ila.
siya 'okik 'aroma', mina minatini' niSo'!
yako 'am 'omaro: ka ralom ray lolongan.
bo:ong Sa'ila 'omaS ka 'aelaw!
So'o 'ampowa' kin 'omaS'aSay ka rayhil!
So'o 'omaS'aSay ka hahila: 'okay patawaw.
hiza 'aehoe' mam 'omi:'ih ka boe'oel noka baboy.
heklaw mam 'omi:'ih ka Siri'.
'izi' 'onhae:ae' ka rayhil.
ya:o 'oti:imin noka katimtim 'iyahinangih.
hiza koko:ol kano' 'oelpoeh 'oelpoeh kita'en?
kakhayza'an noka bato' paskayzaeh ka 'oezong.
balayan 'inaSkan ray 'oezong babaw.
haysani 'oezong noka ngaSe: ila.
'oya' tomalek ka tatimae' maSkan ka 'oe'oeng.
'oya' 'omo:ol ka kasi'aelen 'ini yaba'.
So'o 'omo:ol ay ka kaSa:engan 'iniman?
'opi: noka bato' 'ayam ka'omaSen.
'izi' 'oral siya:, ma'an pinahila: 'i'ini' 'ae:'ae:iw mina!
'izi' 'oSa' lalangoy!
'omoral ila yami 'am 'okay 'oSa' ila ray 'oes'oeso'an.
'izi' 'oti:im ka mae'iyaeh o!
'owaz 'iyakin yako 'okik kayzaeh!
So'o bazae'en baba:inan Sa' pa'owaz hi koko'.
lamsong kakhayza'an ray 'o'o:ol nanaw.
'o:ol ka binSi' kapamowa'!
yaba' rima' ray 'oes'oeso'an 'omalep.
'oe'oe: hi 'amoy wa:i' rini.
yako 'oka' ka rayhil.
siya kamakiSka:at ay? B: 'oka', siya 'okik kamakiSka:at. siya kamatortoroe'.
mita' hin'az'azem 'oki hingha'.
nisiya 'okik 'isa:a' 'ampowa' bi'i:?
ni 'oya' 'inomaS por'oe' 'opi:in noka bato'.
ma'an 'ae'ay 'opi:in noka kabat.
hiza binbiniSitan 'osa:en ni bo:ong minlakay ila.
ma'an 'oSa'en lasiya sizaeh ila 'am matawaw.
ma'an hini minkoringan ka 'o:olon So: tatngor ila ka tinal'oemaeh ka mari'in.
hini 'oem'oemaeh 'oes'oeso'an ila.
'okay 'okik kayzaeh ma'an 'oe'oe:en koko' 'okay tiSkobae:oh.
taro' kiSka:at 'okay pakakreng.
'oma' 'an noka minkoringan a raro:o'.
kaysa'an 'omoral 'insa'an 'oma:zaw ila.
'ita' ta'a'inola' 'osa: ka mali' ni hiya' ra:waS.
ray 'ozong 'akoey ka 'abo', kowih boeloe'ani!
niSo' 'ozong 'ol'olae'an 'okay 'oeytih ka kaehoy.
hiza korkoring mae'rem ila 'okay 'oes'oes ila ka hoehoe'.
'oya' rima' manmanra:an.
yaba' haw ila ray 'oem'oemaeh 'i'ini'i lobih.
hason hayza' ka'oes'oeso'an.
'am paSta'ay ila 'oeso' minbolboli' ila.
yako 'oka' ka ra:ama'.
mita' hin'az'azem 'oki' hingha'.
'izi' i 'aS'aSay ka kasi'aelen!
'am tomalek panpanibih ka tatimae' kayzaeh 'okay Sil'ae'to'.
siya 'oya' niSo' ay?
'oya' makakreng matawaw.
'okay saka:, pazay ka'ameten noka 'aewhaeS.
yako 'okay sakel ka hiza korkoring!
So'o 'izi' sakel ka 'ima minSa'la'!
sa'oe' 'iyakin ka niSo' tinon kayba:en!
yako 'okay sa'oe' ka rayhil, ma'an kasi'aelen nanaw Sibo:ay.
hiza rape: sa:yae'en haloehan, 'iya'azem 'am manra:an mina!
'izi' bolboloe' ka sae:pae'!
yako kaysa'an Sanhael nanaw ka pazay.
niSo' hiniba: SaSolot kita'en.
kalih kaysa'an homiba: ka 'ima SaSo' kayba:en.
So'o Say walo' ay?
komita' ka 'ima kayzaeh si'aelen 'izi' Sa'en ka haSab.
So'o Sa:Sina' ka walo' hi 'oya'.
SaySiyat Sa:wan kama'omowaz ka kawaS.
ma'an 'ae'ay hayza' ka pangih ray sanga' paSi'il ila.
niSo' sasakepan pa'ila'ino' ila?
'isani So'o sa'owaz ay minoSa' kilapa:?
nisiya pinayaka:i' sa'iwaz 'okay kakabaeh.
hiza ralom sae:aeh ray latar.
pit'aza' Sahpi:ih ila, 'isahini 'amiSan ila.
'insa'an So'o ila Sater hisiya lobih.
Sater ka tatimae' 'ini koko'.
hiza korkoring Sa:boe' ila ray ralom 'i:zo', 'am'amoeh Sa'al'itolani.
Sa:tobok ka hiza Siba:i'!
tata' ray saksaka: 'inaSkan.
saksaka: 'i:zo' 'akoey ka binbiniSitan rinoton.
So: 'omoral ila ka sasepe: kas'oehaez ila.
ti'a' sase:ez a tomalan, yako 'okay Sahoero:.
siya sa:ol 'am hinra:iy.
hini ra:an paypayziza'en noka mae'iyaeh sa:yae'an ila.
hini tata:a' haysiya 'ololae'an si'aelen 'am sa:yae'an.
baki' ra:am paskayzaeh ka Sako:o', noka Sako:o' romakep ka 'aelaw.
siya pa:tinawbon repe'en Sanhae:ae' ka nepen.
yako Sapang kamatortoroe' ray kakiSta:atan tomortoroe'.
ni 'amoy pinamowa' por'oe' SaSa:en ni lalo', 'amoy bi'i: ila.
koko' tomortoroe' ka SaSepe:, 'inay 'aehae' tabin kaboehoel.
'izi' Sawik ka korkoring!
'izi' Sawi' ka kayba:en!
Sawi' haeba:an ka tawtawazay.
'izi' Sa:eng ray 'ima 'ibabaw a tomalan 'am Saehae' mina!
niSo' kabat Sa:engen ila ma'an!
Sa:il ka rayhil, 'izi' pakita' ka mae'iyaeh!
Sa:o' naehan, 'isa:a' lobih ila.
hini 'oemaeh 'inmita'a saboeh pakayzaeh kalahang.
korkoring ki baki' ma'onhael saboeh rima' walo'.
Sa'ila sapih ka 'ima bolalasan ka kayba:en!
'izi' ila sapoeh! kaysa'an sinapoeh ila!
siya saze:ez 'iyakin 'okay mikmik ka masa'.
'izi' sa'i' ray 'al'alihan, Sa'ila ray ra:waS.
Sahoe' ka hinbetel!
Sa'ila Sahoe' ka minsae:pae'an!
ni 'ae'aew hiniba: ya:o Sarara' a tomal.
Sara' ka'aSkanan ka hinangra: tatimae'.
Sayi' boway hayza' ka 'ima bolalasan tenten.
siya 'ima Sa'hoe:oet ray Sama: 'i:zo'.
hae:wan ila, 'izi' Sa'iS ka kayba:en!
'oya' Sa'iS ka kayba:en 'iniman!
'izi' Sa'i: no mae'iyaeh!
hini Saehpi:ih ila ka hahila: 'ampowa' 'i'ini' wa:i'?
'aehae' mae'iyaeh 'apna'aehae' 'ayam ki tinawbon Sae'te: ay?
niSo' Sae'te: ila ay binae:iw?
siya biSbiS ka kaSlar, 'aewhay Soma'en ka kasi'aelen.
hini 'ima SaSo' ka hahoway binae:iw ma'an.
hosong panae'en 'alhapaeh ka panga' ray 'ima 'ibabaw kaehoy Saehae'
nisiya kina:at Saehae' ila, mari'ani!
siya bi'i: Somahoe' ka kina:at ila.
hini hayza' Sam'iyaeh ka basaeh.
ni minatini' minkoringan tinalek tatimae' 'aSkanen ray Sara'.
So'o 'izi' Sarak ma'an ka pinamowa'
yako 'okay Sebet ka korkoring.
Sekla' 'iSo'on kin kayzaeh!
yako seme' ila, kizaeh noka kano' pon'a:iSin?
Sepe: naehan, koza' mae'iyaeh hani?
rayhil pak'aehae' 'aehae' kayzaeh Sepe:en.
Sera: ila! 'in'itol ila!
sibal pinaksel ray kapakselan.
kakhayza'an 'oka' ka sibolo', SaySiyat noka raromaeh tomaew'an.
hini naka sina'i' noka 'aehoe'.
nisiya sin'elan nak hi yaba'.
haba:an Siba:i' 'akoey.
yami Siboeloe' noka tatini'.
ma'an pinahila: Sihaba:i' homayap hato hato ila.
haba:an matawaw Sihi:hi: noka ba:i' ha'zawan.
sinoloeh 'aewpir Sil'ae'to' ila.
So'o Sil'i: a tomal.
niSo' rayhil Sinibae:aeh kanhiya'?
hini 'aehoe' ma'an Sinin heklawen.
Si'Si' taleken 'as'asay ma' 'ima kasi'aelen ila pazay.
sikay 'inaro' ka kiko: kayzaeh kita'en.
nisiya sino:oz sopaloy ka hapoy.
minayti' Sibae:iw ka kayba:en ni 'ata'.
nisiya pongaeh Siboloeh ray ra:i'.
kalih, Siboeh ka ralom 'ini baki' karae'oe:en.
Sihinta'oeloeh ka tababon 'away homangih ila.
'oya' hawka' ka rayhil, ma'an tatilhaehael Siki:im.
salawa' si'ael ka Sima: 'am kerpe:!
kina:at ni 'ataw Sinawi'.
siya Sina'en ma'an ka walo', siya 'okay be:ay.
'ataw Sinorangi' ni taheS.
Sa'ila mari' ka Sipa:ow!
'am papaSipa:ow ila, Sipa:ow hayno' ila?
Sa'ila mari' ka wa:is Sipot ka 'ayzing.
yako 'am Siro:or naehan ka hini kayba:en.
hae:wan ila, So'o Sir'ar ila rini!
ma'an pinobae:aeh Sisae:aeh ila, kayni' parae'oe: ka mae'iyaeh.
siya boSok ila, ma'an Sise:ez ka 'insiya'a kapapama'an.
ni yaba' Si'oSa' 'ae'aew lampez nanaw tinal'oemaeh.
silaeh ka Sawki' ray binlengan kayzaeh ila ray kinombaki'an.
noka hosong sini'ael tawmo' 'akoey a tomal.
noka korkoring sini'aelan tawmo' be:ay 'iyakin!
yami 'okay sisaw 'aewhay rikrika: a tomal.
nisiya Si'Si' Sibe:eS ray ra:i'.
korkoring Sibil nonak ray taew'an.
Sili' ka rayhil 'izi' 'aS'aSay!
ni koko' Sinpan tata:a' 'akoey.
ma'an kaSlar SiSa'en biSbiS a tomalan.
bo:ong Sitae:ae' ka hoehoe' ni yaba'.
ta:in rima' tomra:iy toway Siwa' ila.
haba:an rikrika: haba:i'in, lasiya Siyae' a tomal.
hiza 'oesizo: Si'osa: ni wa:on mam bi'i:.
'izi' sikoey kin 'ibabaw kayzaeh 'okay kalbel.
hini taew'an sinakeb noka raromaeh.
nisiya sinpe:an wa'isan ka wa'is.
sipsip ka poway!
baki' bi'i: Sibe:ay ka korkoring ka rayhil.
noka korkoring a kayba:en ma'an Sika:at ka raro:o'.
hini kayba:en ni 'ata' Sina'iS 'iniman.
tilbe: ka 'aehoe' noka Sina:iS.
ma'an powawan Sipanhae:ae' minlakay ila.
yako Sire:e: ka kayba:en.
Siri' tikot ka 'a'oral.
hini kabina:o' raro:o' Siro:o' hi koko'.
hini howaw lasiya 'okay SiyoS 'am 'aewhay.
'oemaw ma'an Si'a'ehe: parae'oe:en ka pinobae:aeh.
hini kayba:en Si'i:zo' kayzaeh ha:olhoel.
kakhayza'an 'oka' ka Si'Si' kasi'aelen, haysani' ila Si'Si' Sapang kakbaba:ok.
paSta'ay So: 'am sizaeh ila 'isa:a' tomi'oetoeh ka Sibok.
hini 'oemaeh 'am'amoeh SikSik ila 'izi' pakhola:osan a tomal.
'omaw mari' ka Siloe' Sisa'oe' ka minkoringan.
So'o Siloe' ka hini ma'an pinaskayzaeh ka Siloe'.
hini saboeh kano' kano' Sinraehoe'?
yako kin Siyae' komita' 'iSo'on.
korkoring ni 'ata' zikzikin soza' sawa' ila.
yaba' minae'rem kaka:awen ni 'ataw 'omangang Sa', "soza' mina!"
be:ay so'hae' karae'oe:en 'iniman.
ya:o hopay ila! Sohowih 'iyakin naehan!
yaba' 'am Soma:eng ka kabat Sa'ila mari' so'hae'!
'izi' 'aSkan rini ka kaehoy Sopoti' ka ra:an.
'ita' ta'ila soloeh ka 'ayam.
So: somaka: pak'ibabaw, 'izi' pakhayza' ka'oSa'an noka 'aewhaeS.
hini sawki' 'okik soma:om ila.
Sa'ila so:oz naehan ka hapoy!
ta'ila tatilhaehael Sobowaw ka kaehoy 'ini yaba'.
So'o koza' kin kayzaeh ma'an ka kinalahang 'ampowa' Sominibih naehan 'iyakin.
So'o nonak Sopan ka baboy!
So: naba:an ila kaehoy ma' 'am temne' ila.
ma'an minatini' 'am hinra:iy ila, 'oya' soma'oe' hisiya ka Sile'.
yako soma'oe' hi 'oya' ka kapSiloe'.
'aehoe' Sobis'i:in noka boe'oel masay ila.
So'o Sa'ila Solo: ray ka'Siyap.
yako 'am So:abih ka ma'an pinawka'.
soksok ka kateSnenan, 'izi' pahawae' ka mae'iyaeh.
hini katiSkayba:enan hayza' ka somaeh.
hini korkoring som'ok 'am sem'el.
yako 'am Somapel kapae'reman 'ini yaba'.
So'o 'am Somin 'ata' 'iyakin.
So:ol 'aehae' ka zinowas 'iniman!
'izi' So:ol ka'alSo:olan 'ima 'aewhay.
So'o 'inay'ino' mowa:i'?
kapihik Somapel sin'el.
SoySoyap ka korkoring papae'rem ila.
hini tinalek Soyah a tomalan potimo' naehan!
noka waliSan kilkilo' 'oeboeh baba:angan.
siya baba:aw min'itol.
'ae'aew 'in 'okay a balih.
bazae' noka tatini' pinanabih kayzaeh 'iniSo'.
So'o 'ampowa' 'oki bazae'?
hayza' Sopat ka ba:yoS 'am mowa:i'.
ba:yoS ila 'izi' kaSlatar!
ma'an hini taew'an babae:iw ila.
kaysa'an 'ita' paskayzaeh ka tinawbon, rim'aen ka babe:ay kala koko'.
hini kina:at kin 'akoey babe:ay hi hiya'?
ray 'am paSta'ay babte: nom komawaS ka kawaS.
paSta'ay, So: 'aewhay ka kawaS ma' babte:en ka kawaS.
niSo' hima' sezsez, papanra:an ka ramo' bakbak sowiti'.
bana' ray biskol 'ima rempe'.
bana: kayzaeh Sokae'niwen.
hini 'oemaeh batbato'an 'oka' ka 'ima mowahil.
haba:an somi'ael ka ba:ay kin kayzaeh.
hiza 'ima ba:in mae'iyaeh.
siya 'inmana'a ba:iS.
siya nak hara 'oSa'en noka ba:i', baba:inan kita'en.
siya 'am bae:iw ka tatpo' so'hae' 'iniman.
maSkolhoh ka babaki' ray bato' biSbiS a tomal.
ya:o 'ana rima' rayno' ma' baba:inan.
yako baba:ok ila 'izi' talek ila!
'ata' hinra:iy ray baboy.
ni baki' taew'an ray koko:ol babaw.
hiza baki' Say'ino' 'ampowa' 'okik Sekla'i?
baSa: kayzaeh Sitabo: ka baboy.
kakhayza'an baSa: Sipaskayzaeh ka rayhil zinowas.
hiza 'aehae' mam ba:aw ray hinbetel.
hini ba:la' kin ra:nawan.
siya Sompan 'akoey ka ba:oz.
'oya' ha:aw ray lolongan baehi' ka kayba:en.
yako baba:oken ila 'iyakina pinae'rem.
korkoring baba:oken Siyae' ila.
'izi' babe:eS ka Si'Si' ray ra:i'.
So'o kin bali', pak'akoey si'ael ka 'ayam.
siya ra:am balong.
yaba' 'am baso' ka 'oem'oemaeh ka tokoehen ka por'oe'.
So: tomnon bayza' nom pak'es'es ka tinon.
ba'ay Say'ino' mae'iyaeh?
ba:sok kin kayzaeh kita'en.
hini taew'an bae:iwin ila noka mae'iyaeh.
ma'an tatpo' bae:iwin nisiya.
baki' ma'an ray 'oes'oeso'an.
siya 'inokay si'ael ay? siya 'ampowa' kin bali'?
be:ay hi 'oya' ka sawki', siya 'am rima' SomikSik ila.
hiza tatpo' 'izi' be:ayani hisiya!
yako 'okay be:ayi ni yaba' ka 'oemaeh.
be:eS sowiti' ka ralom ray ra:i'.
mama' ma'an mam Sompan ka bibi:.
korkoring bilis noka 'aehoe' a ta'oeloeh.
'oya' bilis ka kayba:en Soyapen kayzaeh a 'aewhay.
ma'an binae:iw tatpo' no korkoring kayzaeh tomal kita'en.
niSo' sithaw bine:eS 'oki hingha' sin'elan laze:em.
binleng noka raromaeh.
hiza kakrangi'an binoeloe' noka mae'iyaeh.
pit'aza' 'aza' 'a'apol ka binSi'.
'ita' takita' ka bintoe'an naehan.
bizo' ma' kayzaeh Sika:at.
hini kaehoy So: Sil'ae'met' ila, 'am hayza' ila ka bizo'.
siya mam bi'i: 'iniman.
kakhayza'an bi'i: 'oka' ka 'iyo' karae'oe:en.
ni koko' pinamowa' kano' tatokoeh?
hae:wan 'am Saehoero: ka 'ima kayzaeh kita'en ka bintoe'an.
hiSon 'akoey ka biyae'.
noka 'ang'ae' 'oe:boeh hingha' nak bizo' kin 'elngihan.
rikrika: bo:bo: 'iyakin.
bo:bo: ka ba:i' 'ini 'amoy! siya 'am mae'rem ila.
'izi' boelboeloe' ka sae:pae'!
boeloe' ka 'ima 'aewhay!
siya boeloe' ka tatpo' ray ra:i'.
kaSiki'oes'oeso'an 'ayam noka hipo' a kakrangi'an koSa'en bolo:.
boka: hiza ka taew'an!
hini saksaka: 'okay 'es'es noka ba:yoS boka:en ila.
So: 'oka' ka bosoe' 'okik kamamanra:an.
yako mam tomilhaehael hi 'oya' botoe' ka tata'.
yaba' rima' botoe' ka kaehoy.
bowa: noka kamamanra:an a raro:o'.
niSo' lapowar hayza' ila ay ka boway?
boway noka talor pezngesan o 'in'inaro'an.
yako minowa' somi'ael ka bozo:.
bozo: kita'en pezngesan ila ma' kayzaeh ila si'aelen.
hahaba: sin'elan nak ra:ma'.
'izi' pakhahili' ka pinaskayzaeh, niSo' sinakeb hahili' ila.
'izi' hakaS ka mae'iyaeh!
hiza walwalo' 'okay haseng ka mae'iyaeh.
'izi' hawaeh ka hinohaes! wa'isan ka ba:i'.
yako hayza' ka 'aehae' minatini' ki roSa' minayti'.
hahazab 'iyo', hazab ray 'apaeh!
yako kaskesen ha:'ez ka kaSlar.
So'o haeha:o' rini ka kapapama'an.
ni koko' monhae:ae' ila ka hinabaeh ma'an habaehen.
kayba:en So: 'okay habaehen kas'oehaez ka basang.
haha:i' naehan, siya 'am mowa:i'.
So: hiya' 'ina ma'oe'oe' ila ma' haha:ong ila.
hahiwa' nom kinmaeh ka kaehoy.
hini 'ima 'ol'olae'an ka hahiwa' nom kipazay, hiza 'ima sopaloy nom kinkaehoy.
'a'owaz potngor ila 'izi' hayhayo' ka hinbetel.
niSo' hima' 'ampowa' kin ha'zawan?
korkoring So: homSoS haelhael sowiti' ka ta'oeloeh.
noka hae:eng a tenten kayzaeh Sipahiyo'.
kakhayza'an hayza' ka karkarang 'ima honay haba: Sin ta:inin.
halehez 'akoey ka haha:ok.
yako nom mayaka:i' haha:'ez ila.
yako komoSa' 'am rima' rareme:an, hapi:ih 'okay 'oSa'.
siya 'okay kiSka:at haSa' koma:at ka kina:at.
hini 'aehae' 'aehoe' kayzaeh 'okay hatak ka mae'iyaeh.
Sa'ila hazih ka hiza 'oeboeh!
niSo' pangih ha'a:ap ila 'am kayzaeh ila.
So'o 'okay bazae' ha:ong hi yaba' niSo'!
niSo' hima' ki 'ae'ay bilisin hae'zawan.
haba:an 'abe' ba:yoS.
haba:an rikrika: a tomalan.
So: 'okay haba:i' rikrika: mina!
kaehoy haba:i'in naka 'am malbel kita'en.
homiba: ka kayba:en paskayzaeh habaeh.
moyo 'ampowa' haha:ih?
ni 'oya' ki 'ata' haha:ihin ka 'am mobe:ay kasini'aelan.
hini 'aehae' taew'an hahi:il ka minkoringan.
rareme:an hahi:il ka rareme:, 'isa:a' koSa'en rareme:an.
niSo' tatpo' halay ray binlengan.
halay ka tatpo' ray binlengan.
'izi' hangih ila!
niSo' 'in noka katin a bori: hangra:en ki kano'?
paSta'ay 'am potngor ila, yami 'am rima' homataS ka hataS.
homataS ka hataS nom paSta'ay kakrowaSekan.
niSo' hata' pak'ibabaw sowiti'.
So'o hayno'?
hayno' 'aehae' korkoring 'inSo'o'a?
pongaeh hebelen honha:i' hayo' Sa'.
katne' ti'oetoehen ma' hayo' ila.
'ae'aew ha:aw ila kilapa:.
Sina:iS Sipa'oral makSa' ha:boso'.
So'o 'ina bazae' ay mae'iyaeh 'ima ha:hosong ka kinbazae'an?
'oka' kasi'aelen rokol si'aelen ha:ih tatimae'.
haepis ma'an ka 'aba:a'!
So: 'am rima' ray 'oes'oeso'an 'inSa'la' habos naehan, kayzaeh manga'nga'.
hini hayza' hae'hae' ka rokol.
hini hahiwa' nom homiwa' ka kaehoy.
izi' hatiS ka hoehoe'i!
Sa' ila hawaeh ka hinohaes!
hini hayno'?
hebel ka hinbetel!
'izi' hebel ka pinamowa' o!
ray koko:ol hahi:il ka 'ima hes'ezan ka kaehoy.
he:heb ila ka hahila:, 'insa'an 'am 'iyasiwi' makSa'.
yako mae'rem ila, 'okik ra:ami hekla' Sera: ila.
minayti' 'inay kakiSka:atan maraS soe'hae' ka bato' rineme:an.
hiba: ka kayba:en o kaysa'an maskes a ta:an.
ma'an kayba:en nisiya hiba:en ila.
'ataw 'ana 'oka' ka minkoringan ma' 'okay hibo' ka mae'iyaeh.
niSo' hikor hayza' ka maro'.
tatango: kanSo' ray hikor.
ray hiko' bangeS karpa:, kotihin haSa' biSbiS.
noka korkoring hinabaeh SaSolot.
'am hinaw ila, 'ita' saboeh 'iya'azem.
niSo' pina:tol hinawayan kayzaeh bazae'en.
hinmono: ka por'oe' kawkinsi'ael tatimae' mita'!
noka SaySiyat kamamanra:an hinora'iSan ki ngo:o'.
bato' hintabo' ila.
tata:a' hae:wan homngas ma'an hinta'oeloehen Sito'oe' ray koko:ol.
nimon kinmae'iyaehan hingha' kita'en.
niSo' Sinpanan 'aehoe' hipo' ay?
'iban 'izi' hiwa' ka baboy.
ba:i' hi:hi:hi: kayzaeh bazae'en.
ma'an 'ima 'iyapangih ka hiko' rikrika: o ma:riyae'.
ma'an pinama' hil'awan 'okik Sil'i:.
hini kabat kin hil'awan.
hima' nisiya 'ol'olae'an ay?
noka SaySiyat minkoringan hinorae'iSan, kamamanra:an hinorae'iS ki hinongo:o'an.
ray koko:ol hintabo' 'aehae' 'ima sobae:oeh ka bato'.
yako homiwa' ka boway no saboeh kasi'aelen.
hini hiya'?
niSo' yaba' hiya'?
hoba:ang ka ra:an 'ini siya, siya 'am rima' Sawi'.
korkoring hita' hohomaengih.
ta:in homabaeh ka kayba:en nonak.
So'o hopil!
'ita' SaySiyat haba:an ila ray horok.
ni yaba' pinaskayzaeh hoSoS nom manae' ka 'aelaw.
hoero: ila!
'ataw Sohoero: ka kabkabaehae:.
'isa:a' hini 'oka' ila ka mae'iyaeh hoka:ra'.
yako ra:am homoba:ang.
yako kayzaeh ila 'oki honas.
waliSan hazaben 'ima pateleng honas honas 'am masay ila.
'izi' hoehoeh ka Sakap.
'ae:em kama ray hoeroe' rowaSek.
'am'amoeh Sa'ila hoboe'!
taro' 'oemaw hinta'oeloeh SayboSi: mae'iyaeh hoka:ra'en.
hini ra:an 'okay waSaki hola:osan a tomal.
korkoring 'am homboe' ila 'am'amoeh Sa'ila latar!
'oya' homiwa' ka tata:a' kapasi'ael hi 'oya' nisiya.
yami 'aehae' taew'an 'ima honay hini nanaw.
ray 'oes'oeso'an homaba:i' 'iya'zaw bazae'en.
yako 'am homae:op ka tata'.
ray kawaS ka homom 'ima bolalasan.
'izi' hoSa:il rini makSa' ma' katihoero:en.
siya hoSa:il ray 'a'leb hikor.
hoehoe' noka katin sopaloy.
'ana hiya' ma' hayza' ka hoehoe'.
hason hayza' 'aehae' 'ima sobae:oeh ka horoe'.
yako kayzaeh ila!
'omoral ila!
korkoring ha:aw ila i kakiSka:atan.
ila ta'ay ki toway.
'oya' rima' tomabo: ka tata:a' ila.
kabae:iwan niSo' ka kaka:at hayza' naehan ka kano' kano' kabae:iwen?
ma'an kabae:iwan ka hahoway kaysa'an 'emleb 'okay tibae:iw.
kakhayza'an So: 'a'owaz ila, hayza' 'emlet noka kabo' ray ba:la', kayni' Sitaloba:i'.
nisiya kahehnak kin 'alikaeh.
So'o kahiya' 'ila'ino'?
hini patonay kakaw ila.
patonay kakaw ila mari' sihoe: paklihih.
Saypapa:aS haeba:an kamara:am ka kakawa'.
hini kaka:at 'aewhay ila Sika:at.
niSo' kano' naehan kaka:aten?
yami 'okay paehrahrang 'am rayno' kakita', 'isa:a' 'ita' kaki:ki:im ila.
lasiya korkoring kaki:ki:im.
kalkal ka pinotoy walo' 'a'apolani!
So'o 'insa'an kal'a:iS kala 'ata' mari' ka karali' kapamowa'.
ya:o kal'a:iS kala koko' 'ay taew'an mobe:ay ka pin'a'apolan.
he:heb ila ka hahila:, kal'oe' hekla' ila.
So'o kamata:nanaw noka mae'iyaeh tatimae'.
niSo' hayza' ay kapahiyo'?
hini 'ayam Sa'ila 'aSkan ray kapak'iya'zawan.
hiza kapanra:anan 'iyahaloeh, 'iya'azem i!
hini kina:at ma'an kapaSkira:a'en ila o!
hini kina:at ma'an kapaSkira:a'en o babo:ay ila.
hini kapayaka:i' noka tatini' Sinbil.
Sa'ila hawaeh kapa:ngasan pa:ngas ila ka pa:tol.
ma'an batiw kapa:tatimae'en.
kari'ael 'am matawaw ay?
SaySiyat ka karkarang Sinrahoe' 'okik haeba:an.
ma'an hini kayba:en kasenge:en naehan.
ya:o rikrika: be:ay 'iyakin ka kabo:bo:.
hini kabat niya'om kahahowayan.
kah'oe' kayzaeh Siteleng ka tatawae'.
kakarpa: kaehoey kayzaeh pa:'aSo'en.
hini zinowas kakato:en ay?
yako 'ina komita' ka Siba:i' 'ima kakawit.
'aehoe' ki ngiyaw 'ima kaka:as.
yako 'al'alro:or ka kamama:tol ma:tol.
ma'an mama' kamase:ez kapapama'an.
'oya' ha:aw ray kapa:tatimae'an matawaw.
Sa'ila mari' ka kapohima' 'ini 'oya'.
hini kapSiloe' ma'an babe:ay 'ini 'oya'.
hiza rinola:ong yami So: rima' ray pinatiyayan lobih kapti:ae'ayan.
'ayloSay 'ima karara:i' homayap kayzaeh ka rakepen.
hini kapapama'an ma'an kase:ezen.
kaysa'an 'okay kaskes, yako 'okay kaskes.
hae:wan ila, kal'oe' kas'oehaez ila.
kas'oehaez ila ka 'ilaS.
'izi' kakabaeh hisiya.
Sa'ila mari' ka kakato:. kato: ka hini.
kaka:aw ma'an ka hikor kaksis a tomalan.
So: 'ima kaksis kaka:awen ma' kayzaeh ila.
niSo' kaka:ay kapowa'en?
hiza taba' noka karali' pinaskayzaeh kakaehos ka ralom.
walo' kakiSka:atan nisiya kakiS'alayan.
baki' 'okik rengreng kakita' ki korkoring.
kala' 'ima 'oka' kakano', honha:i' nanaw mayha'ha' ila ka boway.
kamamatawaw maSha:wan a tomalan.
ray paSta'ay tanohila: kamara:ol hi ta'ay.
baki' ma'an kamati'oeway.
mama' kamati'oeway rengreng rima' ray 'oes'oeso'an.
pahila: ray latar ka kamez, noka kabkabaehae: ka 'ameten ila.
ma'an singil kapamowa' hayza' ila.
ni koko' 'akoey pinamowa'an ka karali'.
'inay 'oes'oeso'an ka kasbez rae'oe:en 'anhil.
kasbez 'ima haSa' ma'sih ka ralom.
hini taray ma'an kasenge:an ka ho'ol.
So'o Sa'ila bae:iw ka kasoksok, soksok ka taew'an.
haysani kaso:ozan noka ngaSe: ila, 'okay Sahoe' ka kaehoy ila.
tata:a' paprae:iw 'aewhay kaSepe:en.
ba:yoS 'ana kano' ma' wa'isan kabae:iwin.
kabilowi' balaS hayza' ka kaeh'ong hipo' 'oka'.
siya nonak paskayzaeh ka palono', So: sa'oewaz hinaw ma' hayza' kahoSa:ilan.
hini kakapos nom komapos ka korkoring.
Sa'ila bae:iw ka kakapos! noka korkoring kakapos 'oka' ila.
siya 'aewhay ka 'ae'ay, 'am manra:an kakara' kakara' ila.
kakeleb niSo' nak hara 'ima ma:riyae'.
kayba:en 'okay sipsipi hiba:en kita'en kakosi'.
yako rima' kala wa:on ray taew'an.
yanay, So'o ray taew'an kalahang ka korkoring.
kalih tatini' ila.
ngiyaw 'ima hoSa:il ray kalihokan.
'ana ray kalihokan ma' sapoeh 'oyaeh!
'api' ni 'oya' koSa'en Sa'ila kaloeh ka tata'.
nisiya mama' kamamiylawa' ka hini 'asang.
ma'an kapaksel hayno' 'inaSkan?
rima' ray kapaSta'ayan 'inSa'la' pa'eseng.
ma'an kapatawawan rengreng maSangay.
hini korkoring 'okay kapos 'am homboe' ka halapaw.
'am mae'rem ila kapos ka korkoring!
niSo' kaptimasa' ma'an rini 'inaSkan.
hini rareme:an ka kayba:en.
hini kaSa:engan tilkoraeh.
niSo' So: 'okik kayzaeh kina:at, kati:iSin ma'an mina.
hini kazi:izan kita'en 'oki naka zazi:iz.
siya ka'inowan 'ima lobih?
ma'an So'o ka'osa:en ka mali' o!
hini ka'o:olan kahiya' 'ima 'okay ka:at ka kina:at korkoring.
hiza kaehoy ka'o:olan ka Sina:iS babotoe' ka katin.
hini walo' ba:la' 'ana 'okay 'oral ma' 'okay ka'sih.
lolongan 'akoey ka ka:angaSa'iyae'.
ka:ih ka kayba:en 'iniman!
yako 'oka' ka kaehaew.
hini siyopan kataboe'en ila ma'an ka ralom.
hini 'inSo'o'a katakSipene'an.
hiza mae'iyaeh 'okay ranaw 'akoey ka kata:.
katimtim nisiya 'inaro'.
ma'an kayba:en hayno' ila?
koko' ra:am tomnon ka kayba:en.
kakhayza'an So: 'oka' ka pinataSan ka'e:eSen noka Saypapa:aS pakoSa' 'aelae'.
tihima' ka ka'nal niSo'.
'amoy maSa:eng ray ka'nal ma'an.
hiza ka'osa:an ka mali'.
hayza' mae'iyaeh katawsas'i: Sinin ka'Siyap.
'aehoe' basang hayza' ka ka'tim.
ray ba:la' 'akoey ka ka:angaromiSan.
'izi' ka:as ka tatroe'!
kaeh'oe' kayzaeh paskayzaehen ka kaptelengan.
hiza kae'er malbel ila!
hini hayza' lampez hobos ka ka:mez.
'iya'azem 'izi' kaShae:ae' ka hahangaw.
yako kaStari: ka niSo' 'inaSkan ka tali'.
hini 'in hiya' a 'oesizo: ma'an kaStari:in ila.
hini tibtibon katal'izaeh ray kayba:en.
siya honaehnge: 'okay ranaw kata:kata:an.
hini 'ima sopaloy kaehoy rengreng noka korkoring kata:'itolan.
'izi' kawa' ka mae'iyaeh.
kahkahwa:on rino:o' hi kawa:on.
hani hayno' kazi:izin, hini o hiza?
hini 'in hiya' a ka'alingo'an?
ni yaba' pinayaka:i' ka'i:'i:zo'.
ma'an hini pazay ka'o:olon 'ini 'ataw.
hini tabowil 'izi' mari', ma'an ka'o:olon kapa:binSi'in.
hiza 'oya' mam pahoehoe' ka:asen noka korkoring.
ka:at ka 'inSo'o'a raro:o'!
kaehos ka ralom papayha'ha' ray balayan!
kaehos ka ralom noka taba'.
hapis Sinrahoe' to:o', kaSbez minayti' a tomal.
hini kingaso'an ma'an katabo:en ka 'aehoe' ila o!
kato: ka pongaeh 'iniman.
hini raromaeh ma'an linoeSloeS ila, 'am 'oki kayngaeh ila.
kaysa'an hahila: kayzaeh a tomalan.
ta'ila takita' ni kalih ka'inalingo'!
'am'amoeh rae:iw! So'o ka'opi:in noka bato'.
ka:ang So: taleken ma' ngangilaehan ila.
maehrahrang ki mae'iyaeh yaka:i' 'izi' ka:ong.
siya ka:ongen noka hiza mae'iyaeh bi'i: a tomalan.
yako biSbiS ka ka:ra'.
lasiya ray ka:Seb milkashaw.
lasiya rima' mamowa' ka kae'niw ila.
mae'mae'iyaeh kae:oeh kae:oeh kae:oeh.
'aehae' mae'iyaeh Saehae' ray ka'Siyap nasiya hoehoehen Sipa'al'itol.
ma'an ka'alingo'an Sipanhae:ae'minroSa'ila.
So'o ka'inowan 'ima lobih?
ni yaba' ray ka'iyayan 'iyaromiSin.
yako noka ka'nal hima' koma:at.
ka'oSa'an kilapa: may- kamkapokaeh ra:an kayzaeh ila.
nisiya ka'oSa'en ra:waS a tomalan.
kakhayza'an kae'sa' noka ma'iyaeh Saehoe'en nom pakkerpe: ka ra:i'.
yami noka ka'sa' rima' man'oeson.
ma'an kaSpi' 'aewhay.
'aehae' ka kabilowi' ray kaehoy babaw.
hiza 'ima raraehoe' o Sil'i: kae'er ni yaba' hiniwa'.
minatini' minkoringan romorok 'akoey ka kae'niw 'aSkanen ray kala'.
hiza 'ima 'elngihan'aehoe' hayza' ka kae'tim.
'aehoe' 'okay papranawi karepe'en ka kae'tim.
hini 'inoka' ka kaehkaehoy 'oemaeh koSa'en pa:aw.
noka kilkilo' kaehma' pokakaehma'an.
kaesapi' ray bala' kamarempe: ray bato' sin'elan 'a'ipa'an.
kakhayza'an noka tatini' kataboe'an ka 'inomaS koSa'en papa'et.
ray takil 'akoy ka boway.
ray kala' 'inaSkan 'akoy ka boway.
noka kali' a boway 'as'asay 'elngihan 'ana kamahayap kaSi'oes'oeso'an 'ayam somi'ael saboeh
ma'an kaklokoeh 'itoSan, 'amkay kaliS ka kinmae'iyaehan.
ray 'oem'oemaeh ka kalihokan ma'an tokoehen ka 'iri:
siya tikot ni minatini' 'angangen hoSa:il ray kalihokan.
hayawan kamamalahang ka karang.
hini 'ima kayzaeh kita'en kamatortoroe' hiya'?
ni 'ae'aew kano' Sikbi'i:
kala' 'ima 'oka' ka kano', honha:i' nanaw mayha'ha' ila ka boway.
So'o minowa' somi'ael ka kano'?
hini kapaSta'ayan ka titiyon nom ma:'aza'.
pa:kal noka Saypapa:aS koSa'en kapo'.
maskes ila 'oya' pahiba: 'ini minayti' ka 'iniyahima' kayba:en.
ray pinatiyay pinamowa'an ka karali' ki lilom.
karim'aenan hiya' kin minremremi' mowa:i'?
malranga' ka 'in noka mae'iyaeh a kakrangi'an koSa'en mina marma'.
ray talka: 'inaSkan katal'izaeh'okik 'insiya'a o 'inhiya'a?
ya:o kayni' Sompan ka katin hopay a tomal.
yako kayzaeh ka hin'az'azem kawaS kita'en ma' tilka:an.
So'o 'ampowa' noka kayi' taSihahawar 'am somi'ael?
siya noka kayi' koma:at.
siya 'iriri:i' ray kayi' ma'an, So'o 'iriri:i' ray ka'nal ma'an.
hiza tatimae' kayzaeh ila, ketel ila!
ke:eb ka bekeS ma'an!
kepe: ka pinoSakan parae'oe: hi la mama'.
ma'an kayba:en kepe:en, Sipahihi: makSa' 'ae:'ae:iw.
ma'an 'at'atip kine:eb ila, haysani 'oka' ila.
nisiya kinotimo'an 'oS'oSanawan.
hiza ra:a' Sa'ila kinpoetpoetoeh kaSaehoe'en.
kita' hiza!
kita' nisiya pinamowa' kin kayzaeh!
niSo' kini:im kamamatawaw makakreng a tomal.
yako 'okay kinpoetoeh ka 'inSo'o'a kaehoy!
korkoring ma'an 'okay kita'i rima' ila lomamlam.
hini kilkilo' kita'en pakpaka'alo'an.
'izi' kil'aet ka hini Sina:iS.
ra:ma' ha:aw ray kinon 'inaSkan.
ma'an kinra:aman hini nanaw.
kinra:aman niSo' payaka:i'ani, 'izi' rae'aew.
siya po'aSan ka kinmae'iyaehan.
niSo' kinmae'iyaehan rempe' ka pazay.
So'o 'ampowa' kinra:am komi:im ka ka'naben?
komita' hi 'oya', wa:on kinSiyae'.
'okay 'am'amoehi kipazay, pazay noka kabkabaehae: ka 'ameten ila.
Sahpi:ih kaksi'aelan, yako kitoyae' ila.
hiza kilkilo' noka ka'ina'an Sipahangal ila.
hini mae'iyaeh kin kayzaeh, ra:am ma'az'azem no tatini'.
yami ma'onhael ma:tol kinSiyae'.
hiza kinmae'iyaehan.
hini kaehoy 'izi' ila i kinmaeh!
kinmaeh ka 'ima masay kaehoy!
noka hiza kamo'alay ray kinotimo'an ma:riyae' ila.
yako minowa' komita' ka tilibi:.
So'o kita'en kayzaeh a tomalan.
niSo' 'ae'ay 'izi' kas'oehaez 'am koma:ih ka mae'iyaeh.
yako 'am komi:im ka korkoring.
minayti' komolala' ka tawmo' 'iniman.
So'o konboe'boe' ray ralom 'izo'.
konlangi:ani ka bato' 'aewhay 'am romingor ka bato'.
'am Somorangi' konsilaeh ka bengez ray sinakeban.
'izi' lobih naehan koSa:o' rini.
korkoring somi'ael ka walo' 'okay ta:nepen ma' kowi' ila.
ko:ko: ila ka romiS niSo'!
siya komae:oeh hi baki' Sa' lobih ila.
So'o komita' ay 'iyakin kahiya'?
yako mowa:i' komita' 'inimon.
hiya' komoSa' 'oya' lobih ila, hayno'?
kalih papa'aehae' komoSa' siya 'okik kayzaeh.
So'o 'ina komsi'ael ila ay?
moyo Sa'ila kongkong ka baboy.
'izi' kotih ka sale'e:!
hini tawmo' 'aehae' tintin koza' rayhil?
koza' a tomal?
koza' kin 'inaro'?
haysani ray pinatiyay 'oka' ila ka kohael.
'in koko' a taew'an kin tatini'.
hini mae'iyaeh 'aewhay, koma:ong nanaw.
yami 'okay konkonon ka tinawbon.
'izi' kontotol ka korkoring 'aewhay 'am ngizo'.
kontotol sowiti' hiza talka: hahili'.
kowaS ka bekeS 'am kayzaeh kita'en ila.
'izi' kohngap hi yaba' 'am matawaw.
siya ra:am komawa' ka mae'iyaeh.
yako 'am koma:at ka raro:o' ray kina:at.
ma'an ka'ama'an ririm'aenan min'itol komo:ko: ila ka romiS.
'izi' kontae' ka 'aewpir!
'inomaS kopirit noka bato'!
panabih hi 'oya' niSo' koSa', "kari'ael 'am paSbaki' ila."
koSa' 'izi' taniSowow, kita' hopay ila ho:!
'iya'azem manra:an 'izi' kobikol ka bato' hiSon.
hiza koko' ra:am komawa'.
yako 'am payrarongaw hi kamatortoroe' ma'an.
'oya' komoSa', hiya' mam palbaboy?
yami mam'oemazip ka 'aewpir 'insa'an ni 'oya' kataleken.
yami 'am rayno' komsi'ael?
lak 'aewhay!
'izi' lalengeS ka talka:!
hini lamo: a 'a'oral 'ima mis'eh?
laro' 'ol'olae'an, pakal sopaloy.
Sa'ila takoSa:il ray la:ong kayzaeh 'okik rikrika:!
lalo' ra:am tomnon.
niSo' pinanrahi: kayba:en lamo:en marpi' ila.
laro:ro: 'ima sasamoehan nom tomnon.
kakhayza'an lala:i' haba:an ka mae'iyaeh 'ima rwaSek.
'oya' mam malahang ka korkoring lala:or ila.
'insa'an hayza' ka mae'iyaeh 'am mowa:i', So'o 'izi' lamlam.
hini korkoring koSa'en laSo' ka linaSo' kayni'.
'izi' lakay ka binbiniSitan!
lakay boway kayzaeh si'ael.
kaysa'an hayza' ka laliw So'o rayno'?
hiza kaehoy laehae: naehan kayzaeh 'okik sopaloy a tomalan.
'ima sopaloy kaehoy ni yaba' laehae:en ila.
So'o Sa'ila leket ka hiza kaehoy!
'oya' Sa', ranaw lihlih ka hikor. yako Sa', yako 'okay tisakil, So'o wa:ila lihlih ka hikor ma'an.
yako Sipankobo' 'oya' Sa', " lihlih noka 'iyo'. "
So'o lohaper o hi 'oya' niSo'!
So'o loman a ta:an.
hini lohong noka kano' pinaskayzaeh?
yako 'am mamasa' tabin Sera:.
mama' kin minremreme', 'am 'ila'ino'?
ni yaba' 'aehael kamamanra:an koSa'en mama'.
hini ralom mayha'ha' ila, 'in hiya' a?
ray taboway tinoroe' ralom mayha'ha' ila.
niSo' maylal'oz pinayaka:i'.
rima' walo' mayhini.
ma'alo' ila moyo mowa:i' tatilhaehael.
ma:ong 'ima 'ol'olae'an, baehko' 'ima sopaloy.
'an noka 'aelaw a 'oeSalap rompe: ray hima' 'am ma:potoS.
yako ma:tobhae' ka 'ae'ay, haSa' manra:an.
'oya' ma:'aloehoeh ka 'ae'ay, ma:riyae' ila.
niSo' hahngae' maehtang ila.
mae'aew Sipa'oSa' ray tatimae' kayzaeh si'aelen.
ya:o ki minatini' ray taew'an makakSiyae'.
'oemaw mam koma:at ka kina:at.
hiza 'oya' mam pahoehoe' ka korkoring.
So'o haysani mam powa'?
yako marma' ka rayhil niSo'.
ma'asay 'izi' San'akoey 'am biSbiS ka poepoe'oe'.
ray ma:ih pinSa'o:ol noka SaySiyat kinrowaSekan ka 'oemaeh koSa'en " walo' " raro:o'.
hini pazay si'aelen ma:is a tomal, ma'an ka biskol biSbiS.
So'o 'izi' kin ma:is ka hin'az'azem!
niSo' pangih ma:nani' ila, 'iya'azem o!
So'o ma:ngabas nanaw 'okay patawaw.
yako Somibae:aeh 'iSo'on 'am ma:ngabas.
hini ka paSta'ayan ka titiyon 'ima ma:'aza'.
'ita' saboeh wa:ila tatako: ka mali'.
'oya' Sa', 'izi' rae'oe: ila ka pinobae:aeh! SiS hi 'ataw malko:isiya'.
yako 'am malowa' no korkoring ka walo'.
mama:ongan kakhayza'an 'akoey ka ma:ong.
'iban 'am manae' ka kabkabaehae:.
'aelaw pil'asay mina, mantae' si'aelen 'am biSbiS ka tiyal.
'aroma' mae'iyaeh mari' ka 'inSo'o'a tatpo'.
yako 'am maSa:eng ki So'on.
maya' minayti' 'iniman
'insa'an samiyan 'am mayziza 'izi' hona'a:ih.
hini 'oya' ma'an.
pazay ma'an kasi'aelen ila.
ma'an 'ae'ay ma:botboto' kaksis a tomal.
baki' ra:am ma:tol ka paSta'ay.
So'o makSa' lobih!
lasiya makSa' 'am mowa:i' ila.
ray kakiSka:atan mak'aehae' kominsi'ael ka wa:ay.
yako 'am mamowa' ka por'oe'.
'ima mango' 'izi' i 'alep o 'izi' hayhayo' ka hinbetel!
ni 'oya' masa' kin kayzaeh kita'en.
masa:o' 'ima posik.
mae'iyaeh So: ma:bawa' 'am 'aewhay ila.
yako ma:ba:Si' ila, ra:amen kaysa'an pon'a:iS ka baSi'.
hiza ma:bae'soeh 'aehae' binotoe' koza' rayhil?
noka moto: 'ima kayzaeh si'aelen tatimae' ka ma:bae'soeh hinangra: ki 'ayam o tawho:.
niSo' 'ae'ay 'ampowa' ma:riyae'?
yako ngizo' ma:sawzo' ka hima'.
ni'ataw tiyal ma:Siba:i'.
So'o ma:Si'Si' ray kangeselan.
ya:o somi'ael ka pazay sizaeh, ma' 'am pa:boway naehan.
'oya' mam tomalek ka kasnaw noka ma'asay.
yako 'am ma:'az'azem ni 'oya' ka pinanabih.
hini ray powawan hayza' ka hewek, Senget ki tawtaw.
hini hayza' to:o' mae'iyaeh.
hiza mae'iyaeh mam komi:im ka korkoring.
mae'iyaeh mayaka:i' ka kano' 'izi' paka:i'!
SaySiyat 'okik haeba:an ka mae'iyaeh.
hini hayza' lampez ka mae'iyaeh.
ma'an hobos maehtang ila, hinopil rayhil ma' 'oka' ila.
'isahini 'ima hae:wan hinae'hae' ila, 'ampowa' yaba' 'i'ini' ik lobih?
yami ray latar 'ima makakSiyae'.
'inmana'a kapa'onhaelan rim'aen 'am makaksi'ael ila.
mama' niSo' 'ibabaw ay?
ray talka: hayza' naehan 'ima mantae' ka 'ayam.
ray talobong ralom hayza' 'ima minayha'ha'.
lasiya 'okay kakabaeh 'iniya'om, nasiya pinanabih maylal'oz saboeh.
koko:ol ba:yoSen minhae:ar ila.
hiza koko:ol minhae:ar ila.
mataepaeh minha:on ila.
hini malat 'ampowa' ila minha:en, niSo' Sitektek ka kano'?
hiza kaehoy panga' haba:i'in minhapaeh ila.
siya 'am minhae'tiS ila!
So'o kaskesen mimminhae'tiS ila.
noka SaySiyat ka kaspengan, minkoringan 'aewhay komoSa' tezek.
hiza minkoringan pawtopiyak ka kamamanra:an.
hini minkoringan ma'an ba:iS.
siya minowa:i' ila.
yako minowa' ki 'oya' tatoroe' ka tomnon.
Singil minpongaeh ila.
Senget minpongaeh habiyalan.
ray minrawko'an 'akoey ka ma:ong kaketelen.
ray minrawko'an So: 'ima mis'oeh kama hayza' ka ralom.
ya:o 'am minSa'la', So'o paybi:il ila!
hini kayba:en minSawi' ila.
yami mintani' naehan ray ra:an komita' ka Singil pongaeh.
mintatini'an 'okik rengreng kita'i.
mintawaeh ila, kayzaeh ila kaSlatar.
latar 'a'oral mintani' ila.
yako monpoSal rima' kilapa:.
mowa:i' ray kakiSka:atan 'izi' makakSiyae' nanaw, pakakreng tatoroe'.
hini Siba:i' mo:law ila.
naSi' si'aelen 'akoey ka ralom o 'anhil.
korkoring 'okay nak hi yaba', nak hi 'oya' sin'elan.
hini mae'iyaeh kita'en nak 'ima kayzaeh mae'iyaeh.
nganga:as ray kaehmae' babaw.
haba:an ila 'akoey ila nga:aw.
hini 'ima ngangilaeh ka pongaeh kayzaeh kita'en.
So'o 'izi' nga'nga' ila, lobih ila ray taew'an.
niSo' kangeselan hayza' ka ngisi'.
yaba' rikrika:en 'ana kano' kasi'aelen ma' ngi:SiSan.
yako 'ina boSok komita' ka kasi'aelen ngi:SiSan.
'iya'azem! 'izi' ngizo'.
siya kaSbikol ka bato' ngizo' ila.
'izi' ngo'ngo' ka ta'oeloeh ma'an!
nisiya ngo:o' sin'oelan sinsinamoehan.
So'o 'izi' ngowip ka 'inSo'o'a ra:ma'.
ni 'oya' masa' kayzaeh kita'en.
ni maya' bekeS 'elngihan o 'inaro'.
ni 'ataw tiyal ma:Siba:i' ila.
hini kayba:en ni hiya' Sinawi'?
tayloko' 'isa:a' ray kabih no wasal.
kilapa: ha:aw ray 'amiS no walo'.
tatpo' noka korkoring ray talka: 'inaSkan.
pazay noka korkoring si'aelen.
'ae'aew pabae:iw ka walo' hi 'oya'.
Sa'ila pake:eb hi townay niSo' ka bekeS.
kaysa'an maskes ata:n pakhawhel hiniba:.
'ita' So: pakSahpi:ih ila ka hini howaw ma' 'am manga'nga' ila.
hini howaw pakSahpi:ihin ila ray kapatawawan ma' manga'nga' ila.
palono' toliyab ray wasal wazwaz.
hayza' ay ka kaehoy 'inoka' ka panga'?
hini kasi'aelen lal'oz, 'izi' papaylis.
hiza ka pakal 'apna'aehae', 'izi' papaylis!
papikano' moyo haha:ih?
Say 'amiS SaySiyat noka ripon paprae:iwen paSohowihin ka moto: ila.
'ae'aew, So'o Sa'ila pase'el ka hiza korkoring.
ba'ay, paS'ae:aeng ila ka 'aeh'aehael!
hini 'aehae' tinal'oemaeh 'am paSta'ay.
'iban mari' ka kaehoy patobok hi watan ka Siba:i'.
lasiya noka habiS patoboe' ka baboy.
payha'ha' ka kaehoy ray takil 'izi' ba:in!
payha'ha' ka Si'Si'! hini sasa'oe' ka 'ima hopay kin'i'iyaeh!
So'o 'okik bazae' So'o paytipoe'oe'.
So'o paywa' 'in siya a ka:i'.
'ima 'aewhay hahoway paywa:ak ila.
Sa'ila pa'aro: hi 'oemaw, siya ra:am 'omaro: ka 'a'aro:.
'izi' pa:tol noka paSta'ay kapa:tol.
So'o 'ampowa' kin tikot 'oka' ka pae'zo'!
pae:aeh makakreng.
yako 'am pahiwa' 'iSo'on ka baboy, kayzaeh ay?
yaba' paka:ay ka howaw.
kayba:en paka:ih ray panga' babaw.
hini korkoring pakpaka'alo' a ta:an.
hini 'aehoe' kaskesen ke:ke:ke: kita'en pakpaka'alo'an.
hini korkoring pakpaka'alo'an 'it'iti'an ka hiniba:.
pakSe: ka 'ae'ay, 'izi' hinkawton!
hini halapaw 'okik lal'oz ni taro' pakSe:en ka 'ae'ay.
niSo' kayba:en 'okay pak'ae:'ae:iwi hiba:en ila!
tata:a' sopaloy ka palaeh 'isa:a' Sekla'en hiza ka balaS.
'izi' palbe: hi minayti' niSo'!
'okay palbe:en ni lalo' homangih ila.
pansaehsaeh ka kayba:en niSo' hahi:il ka ra:i'.
korkoting somi'ael ka papa'is.
So'o kita'en paporokan.
yami kaysa'an ma'onhael paskayzaeh ka kayba:en.
paSa:eng naehan ka tatini' tapayaka:i' ila!
SaySiyat 'aehae' tinal'oemaeh monpoSal paSbaki'.
'oya' pati:iS hi yaba' ka rarang.
koko' mam pawkinba:in ka mae'iyaeh.
lalo' baba:inan ni koko' pawkinba:inen kayzaeh ila.
hayza' ka ba:yoS, kalih payaka:i'in ni 'oya' koSa'en, " 'izi' ila i 'oSa' kiSka:at."
hahila: paynaehpo' ila!
paza' 'ata' ma'an.
'izi' pa'oe'oe' ila!
ray pa:aw babaw 'oka' ka kaehkaehoyan.
yako pa:hapis Sanhoero: ka papanae'.
So'o 'ampowa' pa:ih manra:an?
paepae'is si'aelen 'aeh'aehisan bazae'en.
pahi:hi: riza ray kapayba:i'an kayzaeh 'iya'zaw!
ya:o 'am pahoehoe' ka korkoring naehan.
yako 'inoka' ka hoehoe', So'o pahoehoe' naehan ka korkoring ma'an.
yaba' rengreng tompapinobae:aeh nanaw pakba:in ka mae'iyaeh.
korkoring 'am kiSka:at pakhayza' ka linaSo' nisiya hila:an kasi'aelen.
baki' pakita' ka wawatos 'iyakin.
hini baya: paksel ray kapakselan niSo'.
paSta'ay potngor ila, 'ita' ma' pakSa:o' hi la koko' ta'ay.
'izi' palamo: ka kayba:en o!
'insa'an lasiya 'am palbaboy.
hiza minkoringan 'ima pama' ka korkoring.
'am pas'el ka korkoring paSanti'azem naehan.
ma'an kamari'an ka rayhil kina:at paSkira:a'en o rayhil mari'in ila.
niSo' kabat So: 'okay tikoraehi 'am pata:'itol ila ka korkoring!
yaba' patae:ae' hi 'oemaw ka raromaeh!
Sa'ila patae:ae' hi yaba' ka boehoe:!
rima' ray 'oes'oeso'an 'izi' ngowip kapatoki:an.
hini ka kaehlek patro:or, kayzaeh Sahoero:en.
hini kayba:en Sa'ila pat'a:iS kala 'oya' 'ay halapaw.
hiya' pat'a:iS rini kanman ka walo'?
pawhi:il ka 'ima 'as'asay ka boway!
'am'amoeh pawrowa' ka pinatiyay!
hiza rape: hahiponghipong pawrowa' sowiti'!
payan 'okik 'ina rima' ray'in.
'izi' payhini!
yako pa'o:ol hi maya' ka kawkinsi'ael.
'ima bangih 'aelaw pa:tatimae'en kayzaeh San'akoey ka pazay.
pakalbel hi siya!
hini ka korkoring pakhopay ka mae'iyaeh.
yaba' 'am pakiSka:at ka korkoring hopay a tomal.
So: rima' ray 'ima masay mari' ka kaptimasa' palamo:en ma' kayzaeh ila.
yako 'ae'ae:aew ngizo' panSawi' ka hahngae'.
'izi' papa:tol 'iyakin!
ma'an hima' biSbiS parpe:en noka 'iyo' kayzaeh ila.
paSkira:a' rini ka raro:o'.
'ataw patnonak ka rayhil 'okay tihoero: ila.
'izi' patnonak hi 'ae'aew, kita'en pakpaka'alo'an.
ya:o kaS'abo', 'isa:a' ma'an rayhil pat'a:iSin ray talka: babaw Singowip ila.
haysani pinamowa' ka pawhi' rarahoe' o 'anhil.
yako pawka' ka kapaSkira:a', So'o komita' ay?
kamamanra:an pawlipaeh ka minkoringan, 'izi' Saro:or.
'ita' 'insa'an payhikor, patnanga' ka hiza mae'iyaeh.
para:in ma'an pa'ayna:a'en rini 'iSo'on.
hini panga' 'ima 'ae:'ae:iw mari' pa:kaehoy.
pa:tatimae' sowiti', 'izi' pa:pazay nanaw.
'izi' pa:tatimae' nanaw.
tatimae' 'oka' ila, hiza 'inomaS pa:tatimae' ila!
niSo' tinalek tatimae' pae'is a tomalan.
hae:wan ila, 'am'amoeh Sa'ila pae'rem ila!
ray 'asang saboeh mae'iyaeh 'okay honasamez matawaw 'am paSbaki'.
koko' hila:an 'ima mae'rem.
baki' mari' ka pae'zo' 'inay baboy basang.
soksok ka kateSnenan, 'izi' pahawaeh ka mae'iyaeh.
lasiya roSa' 'okik Sekla' 'insa'an pakSekla' hi lasiya
ray kaehoy pakal ngangilaehan ila.
pakal noka Saypapa:aS koSa'en kapo'.
hini 'aehoe' kilkilo' kin pakpaka'alo'an, 'oka' ka ka'ina'an nom malahang.
minatini' kamanra:an 'ima 'omalep manae' 'aehae' ka wa'ae'.
ray 'am papSiyae' ma'an 'aeh'aehael pa'ilhaehae:ae'en boSok ila saboeh.
'am papSiyay ila, 'ita' takonkonon ka kinonkonon.
ni 'oya' pinamowa' tatimae' hahi:il ka papola' ila.
pinamowa' tatimae' papola' ila mintartari: ila.
tata:a' pilSa:ayen pakrae:iw ka ramo'.
pazay 'izi' pak'akoey tinalek, 'aewhay pil'aSay.
minkoringan pinataS nanaw ka rae'iS.
haysani rareme:an Sopat ka Sinrahoe' 'ima pit'aza'.
hini pit'aza' 'in noka SaySiyat a kaspengan.
ray pi:tong hayza' ka ka:ang ki 'oeson.
pilSa:ay ka baehko', 'aewhay 'am tatini' 'am ma:is ila.
tatimae' pil'asay o!
pil'awan ka pazay, yako 'am lobih somi'ael.
pil'awan ila, yako 'am lobih ila.
niSo' pinaywa:ak kayba:en ma'an mari'in baehi'in hiba:en naehan.
hini pinaywa:akan ka katin.
ni baki' kaysa'an pina:tol noka paSta'ay kapa:tol.
hiza 'aehae' kapa:tol nisiya pina:tol 'aewhay bazae'en.
hiza por'oe' 'inomaS ni 'oya' pinak'ae:'ae:iw.
ni 'oya' pinamowa' 'aewpir rarahoe'.
hini ni 'obay pinamowa' 'a'omaS.
niSo' pinatiyay kayzaeh ka kinalahang.
yami kahiya' rasiwazay ila. 'okay papil'awan!
pin'a'apolan 'ayam 'oka' ka bori: hahi:il ka boe'oe'.
ay kaehoy pingi' 'akoey ka 'aewra'i:.
ay kaehoy pingi' 'akoey ka 'aewra'i:.
'oya' po'abo' ka sina'i' noka 'aehoe'.
niSo' bekeS hayza' ila ka pongaw.
po'po' ka korkoring, papae'rem ila.
niSo' patkoysiya ka babaehi' 'akoey ila ka poehaek.
noka moto: pinaskayzaeh ka por'oe' 'inomaS kayzaeh si'aelen.
'oya' tomokoeh ka por'oe' ray pinatiyayan.
So'o poSi' a tomalan!
So'o lak poSi'!
poti' ka zinowas ray hinohaes 'aewhay homaba:i'.
yako ki 'oya' mam poepoe:oeh ka por'oe'.
tatini' ila, biSbiS ka poe'oe'.
Sina:iS pinakisa'oe' koSa'en poe'oe'.
yako ta:kayba:en minowa' hayza' ka pohaek.
Sa'ila poSneh ka hiza hiniwa' ila ka tata:a', kayzaeh ka harihin.
pin'ap'apolan 'ayam 'oka' ka bori: hahi:il ka poe'poe'oe'.
ma'an poe'oe' ray kayi' Sipanpangih ila.
kaskesen ma'an poepoe'oe' babiSbiS.
yako 'ina 'ae'ae:aew ngizo', ma'an poepoe'oe' haysiya biSbiS.
Sa'ila rahi: ka kayba:en!
'am mae'rem ila wa:ila rahi: ka rarahi:.
siya Saehae' ray 'ataS ramo'ramo'an kita'en.
yako 'am rima' ranaw ila.
siya 'ina ranaw ila mina.
yako ra:am kiSka:at.
siya ra:am ka kaspengan ay?
ya:o ra:am hisiya, siya 'ima kayzaeh ka mae'iyaeh.
siya ra:am ka tono'.
hini ra:an 'am 'ila'ino'?
ra:a' sin'elan kayzaeh kita'en.
ma'an rae'am kowi'in ila.
hini 'an noka baboy a rae'ael.
ma'an minayti' 'ibabaw ka rae'iS.
kinbazae'an komoSa' 'ibabaw ka rae'iS mae'iyaeh liyabo'.
ralo' sin'el 'okik sopaloy.
ralo' 'ol'olae'an, pakal sopaloy.
ni yaba' pinamowa' kaehoy rarahoe' ila.
rawko' 'ima rempe' ray bato' babaw som'el.
'izi' ra:iy hisiya! siya kin makakreng 'am kiSka:at.
moyo kil hiya' ra:wak?
lasiya roSa' 'ima ra:wak.
moyo roSa' 'izi' ra:wak 'am manra:an.
'inmana'a ra:waeh hayno' ila?
hini 'iyo' rae'oe:en milpasay mina ka mae'iyaeh.
rakolo' manra:an ma'ngel.
ray paSta'ay hayza' 'aehae' kapa:tol koSa'en rara:ol.
rareme:an noka SaySiyat kapaSta'ayan.
kakhayza'an hayza' ka SaySiyat ray homza' rowaSek.
ray kawaS haleb noka habon ra:nawan ay?
niya'om taew'an ra:ra:waS saboeh.
hiza mae'iyaeh 'okay rarang 'ayaeh ila.
'ima po'ih koSa'en rara'iSan.
hapis 'ima bolalasan ka ta'oeloeh o ka:ra' koSa'en rawa:.
lasiya raylis ka 'inka mae'iyaeh a rayhil, 'aewhay a tomal.
'izi' raylis ka 'ansiya'a kayba:en!
katalekan 'akoey ka ra:hip.
tatini' komoSa' ra:hip homayap mina 'am 'omoral.
nisiya ka'oSa'an ra:waS a tomalan.
'amilika' ra:waS ki taywan.
'ita' 'inowan 'am raerae'oe:?
niSo' ray rae'iS hayza' ka tatango:.
rakolo' ni minayti' kamanra:an 'araSen ila.
ma'an rangi' Say ray'in.
yako hoemangra: ka rawko'.
ya:o ray taew'an kiSka:at.
remek ka tawmo' no korkoring.
'ataw reme:en noka rareme:.
Sa'ila reme: ka hiza 'ima bolalasan ka kayba:en!
ma'an 'anhi' rene:en ki boe'oel.
waliSan tatakay rene: pakhonaehnge: kayzaeh hororay!
repe' ka hini zinowas!
So'o 'ima halehez repe' ay 'iyakin!
balayan 'okay zalasi, hayza' ila ka rilang.
baki' sa'sa'ih ka hahila: manra:an rima' matawaw.
rim'aen 'ita' ta'ila kala koko'.
hiza kabina:o' rina:iyan noka rayhil ma' hinra:iy ila.
ni paza' hahako' rineme: kayzaeh kita'en.
'ae'aew rino:o' 'iyakin.
hini mae'iyaeh ni 'ataw rino:o'an.
rim'aen yako'am rima' ila.
'izi' ila rolrol ka hiza waliSan, hiza kabih 'ataS ila.
'okik 'anhil, ropa: naehan ka walo'!
ro:i' 'akoey ka tateleng.
nepen mowa:i' ka ramo' roe'roe' noka ralom.
'akoey ka rolae' mina rikrika: ka basang.
hapis kas'oehaez ila ray roro:.
ro:o' ka 'ima kayzaeh ka raro:o' pakayzaeh ka kin'i'iyaeh.
yako hayza' roSa' ka minatini', 'aehae' minkoringan 'aehae' kamamanra:an.
'izi' rowaSek kin honaehnge: 'insa'an 'am papahowih ka kapapama'an.
ro:o' kakawkinSa:o' noka ta'ay.
'ita' ta'ila takita' ka rinola:ong ray rareme:an.
hini rareme:an ka raro:o' noka moto: ila 'ima romo:o'.
ma'an roe:oeh Sipanpezpezngez.
kakhayza'an lala:i' haeba:an ka mae'iyaeh 'ima rowaSek.
kata'owan hayno'? yo:o 'am rima' soma'i'.
ni minayti' hinbasezan hahila: 'oya' soma'oe' 'aehae' 'ima ngangilaehan totoS 'inisiya.
So'o paksa'owaz tilhaehael a tomal 'iyakin.
yako bazae' nisiya ka pinanabih sawa' ila.
senge: ka kayba:en naehan 'insa'an kabaehi'in.
'izi' se'e: ka wareng 'am masay mina!
ma'an kapapama'an niSo' se:ezen ila.
mita' SaySiyat pas'el ka korkoring 'am paSanti'azem sizaeh mae'iyaeh sisilin koSa'en, "se'el!"
tata' minSa'la' senge:en 'isa:a' kayzaeh kataleken.
kabkabaehae: minowa' somi'ael ka boway noka se'e:.
kakhayza'an SaySiyat reme:e' ka ripon ray se'e:.
nisiya ngo:o' sin'elan sinsinamoehan.
hi 'oya' ki 'ata' haha:ih 'am mobe:ay ka sini'aelan rayhil.
hini tata:a' haysiya sisiyap 'izi' si'ael.
sitaew noka moto: paskayzaehen ka tinawbon.
sitaew poepoe:oehen hinmono:on ma' kayzaeh si'aelen.
niSo' sitaew bine:eS 'oki hingha' sin'elan lalazem.
noka taba' kaehos ka ralom.
yami noka karali' paskayzaeh ka taba'.
lilom ma'an talkapazayen 'am somi'ael.
So'o tangoray ay? noka mae'iyaeh Sebeten haSa' rae:iw.
niSo' kinmae'iyaehan tango:en ila noka tatango:.
yami 'am makakreng kiSka:at tapakSiyae hi 'oya' ki yaba'.
hini 'aehoe' 'ima tapik ka kangeselan.
'aehoe' 'ima tata:iS.
hini korkoring tata:'itol ka kabat, 'aewhay katortoroe'en.
niSo' tati:iS hayno' ila?
'insa'an 'am somi'ael ila, 'ita' tayla tati:iS ka talka:.
kaSkoey boway tati:ti:il 'ima sem'el.
'izi' tawae' ray pinamowa'an.
Sa'ila ta:bih ka rayhil ni ta:in Sinibae:aehan!
ma'an Sinibae:aeh kan 'ataw kina:at nisiya ta:bihin ila.
baki' mayka:i', "yami 'ima ta:'olo' 'izi' 'oSa' kan 'aroma' taew'an."
So: biSbiS ka tiyal taetae' noka lapowar biyae'.
'oya' 'okay tabo: ka tata:a'.
'izi' takahiza 'am mayaka:i'!
talek ka pazay 'iniman yako kitoyae' ila.
'izi' taniSowaw!
siya 'ina tatilhaehael 'iyakin.
ray tawtawmo'an ka tawmo' habiyalan ila.
'izi' naka ta'ngoray kita'en, 'ana kano' ma' haSa'!
ta:os bali' o 'ibabaw.
ray rola:ong 'akoey ka 'aelaw, mari' ka tata:oS ta:oS ka 'aelaw.
nisiya tinalek ka tinawbon langi: ta'pik ila.
'ita' tabae:iw ka tata:a' ay kataleken ka pinobae:aeh?
bibi: ma'an tabo:en ila.
yanay ray taew'an tomalek ka tali' kasi'aelen.
'am paSta'ay ila, tamol ila ka pinoSakan.
yako 'okay tanisakel 'iSo'on.
kowaw 'am 'okay tangoe' ka tababon.
tangtang kaSotatimae'an.
hiza tapa:ih mam 'omangang ka mae'iyaeh.
hiza ka tawpohi' 'iniyangangilaeh ka tatangoe'.
hini 'ima sinamoehan ka tatangoe' kayzaeh Sitangoe' ka ra:i'.
roSa' balaS tata:a' mam tatangoe'.
tata'ang naka kaehoy kita'en.
tata'ang romakep ka SibSiba:i' noka kaehma'.
hiza mae'iyaeh manra:an tatezek.
tatimae' kayzaeh ila, wa:ila si'ael!
paSbaki' somi'ael ka tinawbon tatimae' 'aelaw ki 'ayam.
ma'an tatpo' hayno' ila?
moyo 'al'alak tawbon ila!
'oya' ma'an minowa' mamowa' ka tawSa'.
ta'ay sin'elan 'okik 'ibabaw, wa'is kin wa'isan.
So'o ta:nanaw ni 'oya' ka tatimae'.
So'o ta:'akoey sowiti' 'iniman!
hiza hiya' ta:'itol ray sinakeban?
'izi' ta:'itol ka kaehoy!
rini tae'aes 'iyakin, yako 'am manra:an ila.
yaba' tae:ae' ka boehoe: 'iniman.
taki:im hi 'obay 'ay taew'an ay?
ray talka: babaw hayza' 'inaSkan ka kasi'aelen 'iniSo'.
ti:iS ka talka: ila!
hiya' Sekla' hi tama:o'?
ta'ila tapa:tol!
taro' ra:am malnoSaySiyat.
ni 'oya' ka tawtaw tartari:in ka hangra:en ki tatimae'.
hini hinoko' 'akoey ka tatango:.
Sa'ila tata: ka Sama: kayzaeh papori: ka binlengan.
'izi' tatroeh! siya 'am rima'!
'ita' mae'iyaeh hayza' lampez ka tatroe'.
'ita' tabolak ka tawtaw.
bibi: ta:iSin noka tababon.
So'o timasa' ila ma' ta:nepen o!
So'o towa'is ta:'alay 'insa'an So: koringin 'am ra:am ila!
hini taew'an kin kayzaeh kita'en, 'in hiya' a?
ma'an taew'an hayza' SayboSi: mae'iyaeh.
hini kamaminhae:ar 'izi' i taew'an rini.
hini ma'an taew'an.
kahiya' yako ray taew'an tal'izaeh ka taew'an.
ma' ya:o marma' ka 'oesizo:, ya:o noka hipo' tata:a' tangoe'en ila.
Si'Si' 'aSkanen honaehnge: hayza' ila ka tat'eS.
tata' mina kakhayza'an Sapang nom baba:ok.
So: 'asang hayza' ka kano' howaw 'ita' tatilhaehael saboeh, hayza' kamatal'awan poSak ka pinobae:aeh, hayza' kamatomawbon, ma' hayza' kamapalbaboy.
ni 'oya' ray tatimae' 'aSkanen sowiti' nanaw ka timo'.
yami 'am makakreng tatoroe' ka tomnon.
yako noka tatoroe' tomoroe' ka koko:ol.
yako hayza' 'aehae' ka tatpo'.
ma'an tatre' langpez.
hini hayza' 'aehae' 'aewlang ka tawmo'.
teleng ka tatawae' 'iniman!
noka te:em a boway 'as'asay ila kayzaeh si'aelen.
'izi' tepeS ray ra:i'!
siya mam tibae:iw ka kano'?
siya tiboe' noka hima' ray ngabas 'iyakina moetae'.
yaba' rima' ray 'oes'oeso'an tiboe:oe'.
niya'om tibtibon Sa'iSin ray kayba:en.
yako 'okay tihoero: niSo' ka Sile'.
kahiya' pinawka' rayhil nasiya 'okay tihoero:i.
tikakaw ka hiza patonay kapahalayan.
tiklih ka hiza 'ima ngangilaehan boway.
hahngae' niSo' 'inaro' a tomalan, tikowis sowiti'.
tilka: ila!
SikSikin kita'en tilka: ila.
sapihin ka kapahiyo' tilka:an kita'en.
yako pa:pazay nanaw 'okay timae'.
niSo' kasnaw timo' 'akoey ka 'inaSkan bangih.
ma'an tata:a' tinabo: ila.
binbiniSitan tinaboe' ka pinobae:aeh 'izi' rae'oe: o!
ma'an kayzaeh ila ka tinal'oemaeh.
ya:o maykaSpat tinal'oemaeh.
'oya' Sa' hazaben noka ti'a' naka tinango: nanaw.
waliSan tinbok noka hobak.
hini kaehoey sas'el noka hosong tini'oetoeh.
hini talka: tini:iS ila ma'an.
tinSo: 'iyakin!
siya kayni' tinSo:en noka 'aroma'.
tintin ka hini 'aelaw 'iniman!
tintin So: roSa' ka 'iyok 'iniman.
'ita' Sompan ka 'aehoe' tortoroe' ka 'aehoe' 'izi' tin'a:ih
So'o 'izi' tiSaSapang ka minayti'.
'izi' tiwakit ma'an ka hima'!
tiwaS 'in noka Saypapa:aS a raro:o'.
Sa'ila tiwa:i' ka katin ha:aw tinilbe:.
kayba:en minSawi' ila mari' ka ti'a' Sa'iS.
'izi' ti'lihlih ka mae'iyaeh!
kakhayza'an ray 'amiSan yami ti:ae'ay nanaw 'okay ranaw.
hini linaSo' ti:il ray panga'.
ni minayti' kina:at naka hinoba:ang ti:iSin ni 'oya'.
'inSa'la' ti:ma' naehan si'ael ila.
baki' minanra:an tikama' ka kae'er.
toba' ka 'ae'aewzaeh!
'izi' toba' ka 'aelaw!
nisiya 'ae'az tobo' ray basang pakoSa' nonak ka kabkabaehae:.
hini taew'an 'oka' ka hinohaes, tohaeng so'hae'!
hiza mae'iyaeh Sin toka:ong.
hini toki: ni 'oya' binoway, 'izi' pawka' o!
toktoko' hi bo:ong!
hini Si'Si' toli:in ila.
'ae'aew rima' tomabo: ka 'aehoe'.
'ae'aewzaeh makakreng a tomal.
siya 'ima tomal mae'iyaeh.
towanay 'am tomamol kayni' pakra:am ka mae'iyaeh.
kalih tomata: ma'an ka tinokoeh sitaew.
'ae'aew mam 'omomaS ka por'oe' tomata: ka por'oe'.
moyo toma'mol ila ay?
yako toma:bih ni 'ataw Sinibae:aehan ka kina:at.
balaS katin mam toma:iS ka hipo'.
So'o toma:'akoey ka 'iyok.
'oya' tomaetae' ka kasi'aelen no korkoring.
yami 'okik 'ina bazae', towanay tomi'lihlih hi koko'.
'obay mam tomi:iS ka kina:at noka minayti' minkoringan hinoba:angan.
tomok ka 'inaro: hiza!
hiza mae'iyaeh 'ima tomopa: Sa', "siya 'akoey ka rayhil."
lasiya tomopa: ka wa'is kakoring ki mae'iyaeh.
yaba' tomortoroe' 'iyakin nak'ino' 'am baseng?
pakal 'okay topak, 'anhil o!
'izi' topa: ka mae'iyaeh!
torong ka korkoring, Sa'ila mari' ka timo'!
toro: kita'en hingha' ki Sa'iyae', 'akoey ka kabkabaehae: somi'ael noka toro: boway.
So'o tortoroe' 'iyakin ka kiSnoSaySiyat kapa:tol.
ni minatini' kamanra:an minari' minkoringan yami 'am Somin towanay.
towanay ma'an homiba: 'ima ngangilaehan ka totoS.
haysani hayza' ila ka to'oya' mam malahang ka SinSinrahoe'.
Sa'ila to'to' ka tawtaw kayzaeh 'insa'an kapazingo' ka tinawbon.
noka to:bo' pongaeh 'oelpoehan bolalasan.
yami monto:ol ila rima' Sawi'.
'ataw tomi'lihlih ka 'aehoe' ni 'oya' 'angangen.
'oya' mam maytata' ka tata'.
'oya' mam tomo'to' ka 'iyo' nom parae'oe: hi baki'.
siya tomo'to' ka kataSnenan Sa' hawaeh!
'obay ray kapatawawan 'angangen noka tahoki' tomoko' ila.
kahiya' siya 'ima some:ez lala:or, rima' tomono' ray ra:an langi: ka kaehoy.
hayza' 'aehae' ka kabkabaehae: tomono' ka hinohaes Saehae' ila.
siya 'am rima' walo' Sa'ila toroe' ka ra:an!
So'o 'izi' toroy ka mae'iyaeh papaSoS ka mae'iyaeh!
siya ray kakiSka:atan tomortoroe', 'inmana'a kamatortoroe'.
Sa'ila pake:eb hi towanay niSo' ka bekeS.
towanay niSo' Say kabih no wasal o ra:am malnoSaySiyat kita'en.
wakit ka laleke:!
hiza korkoring 'okik bazae', wakit ka sale'e: nisiya.
noka waliSan waliS samsamoehan.
baboy 'oka' ka waliS.
noka wa:ay tomnon ka kayba:en.
tomalek ka kasnaw timo' 'izi' 'akoey, walae' sowiti'!
ni siya wa'is kin wa'isan.
bo:ong sopaloy ka wa'is.
wa:ila kaS'abo' Sa:eng naehan!
wa:on ni ta:in a minkoringan.
So'o 'ina 'omalep ay ka wa'ae'?
siya 'ayaeh yan kayzaeh nanaw.
hini yama' Saypapa:aS 'okik SaySiyat.
hini yaba' ma'an.
hiza 'ima 'ibabaw kamamanra:an yama' nisiya.
So'o boSok ila 'izi' ze:ez ila!
hini pinobae:aeh zimos sowiti'.
'izi' ziyae' ka hahola' zomingas!
So'o Sa'ila zi:iz ka pazay! 'insa'an katalekan.
pazay So: 'akoey ka kamez zi:izin noka zazi:iz.
'izi' zikzik ka mae'iyaeh!
'oya' mam zomi:iz ka tata' ka tawbonen.
kakhayza'an, "yamiSinraehoe'"'inokik'a'a:ih 'aSkanen ka minsapae' noka 'ayporong. Say "lan'i:" mae'iyaeh narmeS ka pina'aewhay ka 'oemaeh. 'isa: yako 'am komSa' 'imahoiS ila "yamiSinraehoe'"
'aring mowa:i' ila ka Say kabih no wasal, 'ima rowaSek ray kaheheban papa:awan ka panaeh minSa'la' pa'aewhayen. kakhayza'an kamamalahang ka panaeh to'oya' pak'oka'en ila nasiya raro:o'. 'isa: yako 'am komSa' 'omaho:iS ila ka panaeh.
'isahini yako 'am pa'alo 'aehae' ka:i', 'am pakra:am Sa' mowa:i' rini koSa'en kano'. noka Saypapa:aS hayza' kapayaka:i' koSa'en "kapakSekla'," ma' koSa'en Balay, o "papaskayzaeh" koSa'en Sblay, hini roSa' koSa'en Sapang kakaykayzaehan, hayza' ila mita' ka kinSekla' pinanra:an, tiniSkobih mita' ma' 'am hayza' ka kalokngoran.
noka SaSinSinraehoe' ka kaspengan, So: hayza ma'iyaeh mowa:i' pakonkonaeh ka Say 'asang, 'am haha:ong a, noka tatini' 'alotoron. raroton 'okay rae'seb makSa', minSa'la' papnabihhini ka howaw minay'ino', sizaeh haehae:ong 'isa: rae'seb ila, 'ima 'aewhay howaw pakSaehpi:ihin ila. hini koSa'en Sbalay.
yami ma' tomrong ka kama matawaw, 'am'amoeh patawaw, noka SaSinSinraehoe' ka kaspengan, kahinra:i'an, hayza ma'iyaeh kan nonak 'oemaeh mari' ka kano', ma' hayza rakepen,hayza Sowabosen. 'inakhini'an yami ma' ma'za'zem 'am nak'ino' matawaw.
ma'alo' saeboeh
hini 'inSala' pakita' 'iyakin sizaeh ila tapinobih 'iSo'on kayzaeh So'o 'inSala' kita'
hini 'am mayaka:i' komoSa' kamonhael yo 'oka' ka hahila: 'am komoSa'
Say Sawi' la kilapa: la hayza'ay saboeh kamalalohay komoSa' 'am mowa:i' mowa:i' laloehay potngor kala koko' rini
kita' 'am rayno' babaw ray babaw nakhini koko' komita' 'inSala' balong be:ay sowiti' ka walo'
yami ma' 'am lomohlohay moyo ma' tatoroe' 'iniya'om mobe:ay ka wa'is
mayhael ma' kayzaeh balbalay laloehay ma' kayzaeh korkoring 'al'alak 'ita' tatini' nom komontotol
ma' ita' ma' am hayza' 'ima ra:am em 'ita' ma' oy Saro:or koSa'en lasiya haSa' balong ka SaySiyat
'isahini mina 'am noka SaySiyat balongon tatini' yang ra:am bazae' em noka 'isani tatini' am ra:am ay bazae'
nak 'ita' balong balong o ka hini lasiya ma' 'am haSa' bazae' So'o ma' 'am laloehay So'o ra:am ay
'akoey yo 'akoey So'o nakhara ha:wan ila mowa:i' parhaep haey hiza 'inSo'a korkoring
kita' nisiya 'inalingo' ma'an 'okay boeloe'i ma'an 'o:olon yako hayza' 'alingo'on ma'an ka paksobae:oehon em
hini komoSa' 'izi' papazeng ka hini hapoy em risa:a' niSo' koko'
kayzahay ay hayza' komoSa' Sawan 'aewhay pon'a:iS ka romhaep moyo kama'omowaz ka kawaS o kama'omowaz ka kawaS
So'o taSapal ka hini So'o mayhael kilwa'is ka hini kapatawawen siya komoSa' siya 'ima ra:men siya ra:am So'o nom matawaw ka hini
hayza' 'aehae' hahila: yami rima' siya 'ima kinapos ila
ri'sa:a' 'oka' nom balong 'ini kazeko' 'insiya'a kamalaloehay
ri'sa:a' yami romhaep 'ima hila:an hin'aehae' tabin hinto:o' 'am hinSopat ila hahila: komoSa nak hini 'aewhay o
koSa'en 'okay wa:i' kala koko' niSo' mari' ka ka:i' 'okay wa:i' mari' ka ngabas
risa:a' 'iban 'ima miyalawa' hi koko' niSo' o 'isa:a' o mayla'oz
komoSa' 'am 'a'owaz ila mowa:i' 'am somingozaw ay
kakayza'an kala koko' niSo' 'ihi' a komoSa' 'isahini 'okay konlengsen kontotolon
niSo' tinortoroe' korkoring ma' be:ay ila ka kangbas
yako ma' tasapal 'iSo'on So'o ma'
yako nakhini mayaka:i' siya ma' bazae' siya Sekla' ila hinkorarakis ila ka kinmae'iyaehan yako 'isa:a' toma'aS ila ka hima'
koSa'en 'aehae' mae'iyaeh maraS ka tinawbon 'ayam pinobae:aeh ki kaSahoe'en rayhil
komoSa' mita' sohsoe'hae' komoSa' hini 'inSo'a maSkan ray talka: babaw Sibalong
wawa:ih 'isa'an yako ila mari'in ka kapatabil 'isa:a' balongon
noka ziyokoko' siya ma' haSa' bazae' haSa' bazae' mita' 'alnoSaySiyat siya 'am ra:am bazae' em yang 'am Sinkaw em
risa:a' koko' komoSa' yanay 'al'alak siya komoSa' haysiya komita' ka
So: siya tatini' ila kayzaeh taSilotor ka hima' 'isa:a' siya 'am rae:iw ila 'abo' ila
siya pa'alowa' 'iyakin yanay ma'an nom romhaep So'o mari' o 'izi' be:ay ka mae'iyaeh
wae 'aring yako mowa:i' ila hini taew'an wae' yako ho'alo'on ma'alo' ma'alo'
nakhi So: 'oka' ma' 'oka' em nakhini lasiya 'am mari' nonak 'am lalohay
koSa'en yako rengreng komita' hi koko' niSiya pinatawaw 'okik hingha' ki koko'
nak ni koko' noka hiza parat papon'a:isin ka kayba:en 'isa:a' Siparhaep ila
siya 'oka' a 'isa:a' yako komoSa: siya' isa:a' komoSa' kaysa'an howaw bi:il ila Sekla' ila
'inazip ila patonay ma' inazip ila 'iSa:a' 'aSkanen ma' rempe: ila 'ihi' a
So'o yo komita' ka tilibi: ila 'ampowa' ila yo 'oka' ka hiza yako 'okik paka:i'
ma'an Sa' niSo' hiza 'ima komakabaeh o nakhiza Siya komoSa' So'o 'okik paka:i' yahimi'
ya:o 'okay koSa' 'okik paka:i' yako komoSa' niSo' 'okik hingha' 'isa:a' yako 'al'alak tiSkomro'on
niSiya 'inazip ki komita' ka tilibi: koko' hayza' ay komita' ka tilibi: siya ma' makakreng Somingozaw ka howaw
Siya nakhini yako 'okik paka:i' yako 'ima komita' hisiya 'aroma' yako 'okay kita' hiya' ki hiya'
hayza' hi 'ayon kawyizen kawyizen em nisiya haysani Say kahkah'oe'an o
papasizoeh Sil'atoe' hiza tinortoroe' kina:at hiza ni koko' 'okay em koko' 'okay komoSa' 'izi'
siya ma' komoSa' 'ampowa' nakhini yako 'am kayzah ay nisiya 'isa:a' Sibe:ay ila hisiya ila hi siya
kayzah ay siya 'isahini romhaep ay romhaep ila kayzaeh ay o
'okay taSilotor hi kok' 'isahini 'am nakino' ila 'oka' ila ka tatini' 'am mahraehrang 'am nak'ino' ila yako yo haSa' na
ri'sa:a' noka ka kaklang komoSa' 'am ra:am 'iSa:a 'akiyen maraS 'iyakin rima' kala kazo:o' lalohay
So'o mahoero: ay hi 'ata' tilo' ri'sa:a' ki zangyonkin ri'sa:a' hi 'ata' kazeko' yo 'ayaeh powa'aw ila
zangyonkin ri'sa:a' zangyonkin maraS 'iyakin mowa:i' maraS hi 'ata' tire' mawa:i' 'ata' tiro' siya komoSa' 'am mowa:i' laloehay ki koko'
siya kakayza'an 'al'alak 'ima lalohay o bi:il ila 'okik ra:ami nakino' 'okik rempe: nanaw o
siya ri'sa:a' homopa: o homopa: o 'isa:a' 'oka' ila ka wa'is ta'ila kala koko' mowi' tamari' ka wa'IS
hini 'isani mita' hini ray kinas'asangan ra:amen 'ima sizaeh ila, hini koSa'en monhael hini 'am paSbaki'.
koSa'en hini ray naba:an, So: sizaeh ila hini 'am komaloeh, koSa'en ka kaehlek Sipat'es'es ila.
'isa:a' ma' 'am pa'alowa' ka tatini', kalahang mita' hini ka Sinorater 'am hayza' 'ima kayzaeh hini ka sin'elan.
So: mowa:i' ray koSa'en hini na'amiSan ila, kakhayza'an 'ima komita' hini So: 'ima kipazay ila koSa'en ka habiS Sihalay ila ray binlengan, koSa'en monpoSal hini 'am paSbaki'
'am ma'alo' ka kinalahang noka tatini' koSa'en ka Sinorater mita'. kayzaeh hini koSa'en ka mina:hael 'am hayza' ka pazay ka si'aelen tabin ko'hael hini 'am kipazay.
'isa:a' ma' 'am pa'alowa' ka hiza 'aehae' ka Sinrahoe' ka tatini' nonak. 'am ma'alo' hiza 'aehae' Sinrahoe' koSa'en ka tatini' nonak.
nisiya 'aehae' ka pinayaka:i'; 'isa:a' ni 'okay 'am kapakSekla' no SaySiyat
hiza paSbaki', kita' kakhayza'an ya:o ma' haSa' 'ozi! ya:o komoSa' mita' layaba' labaki' ma'an.
ya:o koSa'en ma'an Sa' pina'alowa' 'inimon koSa', moyo Sa' 'aehae' tinal'oemaeh 'oy monpoSal paSbaki', baki' bo:ong 'isa:a' ma' paSbaki'in.
o laSinrahoe' lasiya haSa' ka kaspengan ma' komoSa' ma'an labaki' layaba', la'oya', 'omhi nak'isa:a' mina!
Sapang Sa' 'am baki' bo:ong mita' paSbaki'in. siya 'ina papabasez 'inimita'. 'ita' ma' 'oy tem'en hi siya 'isa:a' 'aehae' tinal'oemaeh Sa' monpoSal paSbaki'
So: komaloeh ila, paSbaki' ila, hini koSa'en sizaeh ila komaloeh. niya'om ka kaehlek Sihalay ila ray binlengan.
nakhini sizaeh ila 'am komita' ka pinayaka:i' ni minatini' hi bo:ong
'isa:a' 'ana So'o hayza' a 'oka' 'ina bazae'! Somiwa' a 'oka' 'isa:a' ma' kayzaeh saboeh
'isa:a' mita' hini koSa'en ray ka:ra' 'am tem'en a tomal, 'isa:a' 'okik koSa' 'ita' nonak, hini ma' 'am pakSekla' no 'ima haeba:an koSa'en ka mina:hael noka SaySiyat
hahila: - min'alay 2024 tinal'oemaeh 6 'ilaS 15 hahila: tabin 2024 tinal'oemaeh 6 'ilaS 17 hahila:
rape: - ray taypae' ziSe' taywan kakiSsobae:oehan ka'a'iyalaehoe:an
ka tongnanya' 'ima 'akoey ka kapayaka:i' 'oemaeh. hayza' haseb ka kapayaka:i' SinSinrahoe' rowaSek ray rini hayza' piza' siyaen tinal'oemaeh ila. hini haseb ka kapayaka:i' SinSinrahoe' hayza' ka nanya' kapanabih, nantaw kapanabih, zowangtong kapanabih, miyawyaw kapanabih ki hanzang kapanabih. hayza' kamakinkiyo: ka papaSo 'aehae' ka kapayaka:i' SinSinrahoe' ka'a'iyalaehoe:an, (nak Saykabih no wasal noka nanya' kapayaka:i' kiniSka:atan ka'a'iyalaehoe:an, Saykabih no wasal noka nantaw kapayaka:i' kiniSka:atan ka'a'iyalaehoe:an, Saykabih no wasal noka hanzang kapayaka:i' kiniSka:atan ka'a'iyalaehoe:an), 'oka' ila o, ray rini kamakinkiyo: ka 'ima 'okik hingha' ka kapayaka:i' ma' 'oka' ka Sapang kakrarotonan.
kapanpanabih noka Taywan SinSinrahoe' ka kapayaka:i'
ka:i' nom kayni' ray taywan nantaw ka ka:i' noka kano' Sinrahoe'?
zoti' vs. zo'i' noka taywan nantaw
The reconstroction of Proto-Aostronesian final *-, *-h, and *-
"zoke'" noka paywan ka kapayaka:i' ki kin'al'alihan ka kaspengan
karpe:an noka Siyaeke' ka Sinikira:a' ray Sakiraya
hini' ka 'aehoe' kita' ka takem hiza'.
korkoring ka kitkita' ila ka 'aehoe'.
takem kas'oehaz ila.
hini' korkoring ma'rem.
haehoeway hini' ma hini' haehoeway.
hini' 'aehoe' haysia kita' ma moiti' ila o ray noka a takem ray krwaSekan kita' 'oka' ila ka takem.
ra:iw ila.
'oe'oe ka 'oe'oe ka mae'iyaeh ra:amen.
hini' ka 'aehoe' haysia 'ima pataboe' ray ka'askanan ka ralom.
hiza' ka 'aehoe' kayzaeh ila nisia mari'in 'aewpoe'oen ila.
bo:ya' te'te'en mwai' ka kas'oehaz ka ka'ina'an.
hihimi'an hini'.
ka 'aewhaes kas'oehaz em ma kita' 'ima komoSa: kano'.
hiza' kas'oehaz kitaen ka 'oewi'.
hini' 'aehoe' sowawon noka boya' mamra:iw ila.
'ima asengen ila noka boya' isaa ra:iw ila.
korkoring yo hini' homses ila.
a ma'onhael a ki 'aehoe' lasia ra:iw ila.
hiza' korkoring ki 'aehoe' hiza 'okik ra:am ma homses si'intani' hiza sahae' ila ilahini ray ray 'ataS.
hini' wae'ae' 'ima paykosizaeh kita' ka ima sahae' ka mae'iyaeh ki 'ahoe'.
hiza' 'aehoe' nisia mari'in pahangal palalangoy ila.
ni hayza 'aehae' ka kaehoey.
rima' lasia ray langi kita' ka hini' ka kaehoey hini' a roro:.
a rima' ila papama' ray kaehoey babaw n taba:ai.
raroton hiza' ka takem.
lasia hini' ma kakminitkita' koSa: powa' iza 'oe'oe hiza'.
'oka' ila.
'ima ki:im ka takem.
kita'en takem ray binbinisitan 'izo'.
hiza korkoring ma'rem ila naehaen.
hiza korkoring ma'rem noka 'aehoe' 'itolon.
hiza ka sakosiza ray binbinisitan takem hawka' ila.
'aehoe' mwa:i' ila.
kisnaray hinoehas korkoring 'oe'oe ila ka takem.
'in'aray ray hinoehas sahae' ila.
korkoring kita' ka 'aehoe' sisahae'.
si'oe'oe si'oe'oe hiza ray kaehkaehoeyan.
'ima kano'a hiza.
ma kik bazae'.
hiza' korkoring sakosiza ka minathang 'oe'oe.
kai kosa hiza' boya'.
teteen mwa:i' ila ka ka'ina'an.
'aehoe' tay'itol pontete:en ka kaehoey.
hiza' boya' ina sahae' ray ra:i'.
korkoring 'oe'oe 'oe'oe.
'in'aray kaehoey babaw 'i'izo' mwa:i' ila ka 'oewi'.
kas'oehaz ka 'oewi'.
korkoring homses.
hiza' korkoring kita' ka 'oewi' homses ra:iw ila 'oyae'.
ray kaehoey mwa:i' ila ka kano'kano'.
sahae' ila hiza' ra.
hiza' ila ahoe'.
min'aew hiza' korkoring.
korkoring kaSna'itol ila noka ahoe' sin'aew.
takem kin 'akoy ila hiza'.
mwa:i' 'aehae' mae'iyaeh ka 'ima hoehoe ka 'a Siri'.
may isason ray kaehoey pingi'.
naw koSa'en bo boway bilis sahpih.
sa saksakosiza sararakis.
taboe'en naehaen ray kala' tatilhaehaelen sitil'itol 'askanen ray kapapama'an nisia.
mari'in nisia pal'is'isen pal'is'isen.
sabowayen ila nisia ka 'a tatpo' sabowayen ka tatpo'.
isa mobay ila ka boway.
kayzaeh to:o' koSa'en ka 'a korkoring.
'ampowa ila ma'an kaysa'an rokrok ka 'a boway.
hawka' hini 'aehae' kala' a.
saksakosiza ila 'oka'i: 'ikoSa karma'en haysani hayno' ila.
isaa ma'an kita' papay isaa papay hini'.
'aehae' mariin boway ti:isin noka hahako'.
mwa:i' 'aehae' ka mae'iyaeh 'ima hoehoe' ka Siri' may hiza ilahiza kabih.
ra:iw ila sia ray ra:an sasbong ka 'aehae' mae'iyaeh.
sia roSa' sasbong.
tono' ka bato' malben.
sisa:ah ka boway.
'in'alay ray kapapama'an 'arasen pama'en ila rima' ziza.
lobih hibih 'ae'ae:aew rima' minobih.
insa'an be:ayen ka lapowar to:o' ba sibe:ay hilasia.
'am papnae'hae' 'aehae' 'apolon.
isaza tatini' rima' rokrok naehaen babaw ka boway.
Sa: hini boway 'ima hayno' ila.
taleken aroma' ma hangraen ma' kayzaeh.
noka bato' kopiyaken kopiyak sipanpanibih kayzaeh 'alikah ka ralom ra:iw.
e kakhayza'an saksaka SaiSiyat 'ima haSa' tnon.
biwa' 'inay rayno' mwa:i' kakhayzaehan sa.
sizaeh ila talek mina Soka' 'am lobih ilahao 'am ra:iw ila.
hiza 'aehoe' hiza ma' sebeten sebeten koSa:.
'ampowa' mwa:i' kaehngap.
'toet ka 'aehoe'.
isaa hiza ka minkoringan sawa' ila sawa ila isaa paehraehraengen ila siwa' ila singsingozawen ila.
sa nak hini yao hini 'al'alak haysia.
'am rima' hiza ka 'al'alak rima' oyae ta tanisowaw.
rima' isaa kita'en sa' ha:w ray ralom izo' kayzaeh taew'an.
o: to:on akoy atomal o: 'ima ra:am tnon koSa sarara' koSa hini 'ima ra:am tnon.
hiza minsa'la toertoeroe' lasia hayza sail ka 'oka'i 'am tortoroe' ka hayza maybi:il.
nisia hayza sailin.
on 'insa'an noka ila ka a sapang pak'aynola'en ila.
SaiSiyat hini toertoeroe' ka tnon kayzaeh a ra:am saboeh.
a 'aynola' sizaeh ila.
hiza isaa ka ina minsa'la' toertoeroe' hayza sail rae'aew ka anasia ka tatnon.
a koSa: yao 'am lobih ila kayni' ila honayhini.
ma'an moyo toertoeroe'oen ra:am ila saboeh.
tiroSa'an ta'oeloeh noka 'isaa minkoringan.
mari'in la ho ray ralom sitakopok.
bo:ok ila 'oka' ila ka bori masay ila.
ta noka 'isaza tabin isaza hini ra:am ila 'al'alak haysani koSa'en.
'ana Saypapa:aS SaiSiyat ma' ra:am tnon hiza.
'a'aringan Sa biwa' 'ima tnon ina toertoeroe' ka tatnon.
mita' oemaeh ray horok.
'ima haebae'an mae'iyaeh toe'aewhay ka ka:i'.
mae'iyaeh 'okay paka:i' saboeh.
mae'iyaeh 'okay paka:i' saboeh 'aehae' taew'an 'ima paka:i'.
o: sizaeh 'ima paka:i' mae'iyaeh paskayzaeh ila ka palono'.
hoenaehngewa 'atomal 'am paskayzaeh.
kayzaeh ila paskayzaeh.
samiyan mwa:i' ila kita'.
koSa: kayzaeh ila paskayzaeh niSo' ka palono.
o: So: kayzaeh ila.
So: noka hiza samiyan ka 'ima hara:i' sin'olan si'leb kasinpanan.
sinpanan mwa:i' ila saboeh.
'a'apolon ila.
ka si'oe'oe ila kasinpanan si'leb ila ray 'aehae' kas kaa'leban.
ka pazay ma' nonak ralom ma' nonak 'ahoe' ma' nonak mae'iyaeh ma' nonak.
pak'isaza pakas'aboeen ka sinpanan maybi:il ila ka mae'iyaeh.
kas'aboe' rima' ila hao 'izo'.
yako latar tasoksok iso'on 'inimon ila hao 'izo'.
a:h inaray isaza soksokon aboe' soksokon latar.
honaha:i' mwa:i' ila ka 'a'oeral.
hani ka ray 'asang ka mae'iyaeh mwa:i' ila 'oe'oe.
o: hao 'izo' 'oe'oe koSa:.
mayso poa'aw ila.
o: hini rayno' ila haewaeh aboe'.
ki latar soksok ila.
hani ka mae'iyaeh latar 'aroelon ila saboeh.
lasia paka:i' ila koSa sa'oewaz hini ka 'oemaeh hini ka mahinaw ila.
ka sia hiza ka palono' kik ra:ami hoenaehnge: ila nanaw mastalay ila ray 'oka' ila i kakoway o:.
ka lasia ma' 'okay haewaeh ka.
sahoeroe ka katesnenan.
taz 'ima ila kayzaeh ila nanaw 'oka' ila o: naehaen ila kik kakoway hawaeh ila katesnenan.
rima' hawaeh Sa kita'en sa hini ka koko:ol nonak ila.
'oka' ila ka hoerok 'oka' ila ka kaehoey 'oka' ila ka hinbetel.
m kwakwasan ila.
lasia koSa: 'am kayzaeh ila.
kaka noka ka kas kakasrayan ka.
o: sia 'am rima' ila matawaw.
ki:im ila ka pazay.
hawaeh hawaeh kasinpanan.
koSa: 'am mari' ila ka pazay tatokoeh ray 'oem'oemah.
hawaeh soksok 'es'es atomalan.
kakasrayan noka mae'iyaeh katokohan.
ka aewhaes si'ael ka 'i'ih ka balihaeh sanhowangen rima' si'ael ka pazay ki binsi'.
'am ra:iw ila nisia roSa' ka kinseman phangal noka sapang mae'iyaeh parayliz.
ta koSa: mari'in lasia parayliz mari'in sitokoh tokoh kita'en 'aehae' ho'ol 'aehae' bolasih 'in'alay zi'saza sia.
o: haebae:aen ila ka 'asang.
hayza ila ka hapoy.
hayza' ila ka ra:an.
'aehoe' kita' ka takem ray katisraloman.
mae'iyaeh 'aehae' ray langi.
ma tingoo' a kita' ka takem.
ray babaw hayza ka 'ilaS.
takem ray katisraloman kas'oehaz ila.
ray ra:i' ila ka haehoeway.
ray katisraloman takem ra:iw ila.
mae'iyaeh ki 'aehoe' m'itol sanabih 'oka' ila ka takem.
o: e mae'iyaeh m'itol mari' ka haehoeway sisilin babaw.
'aehoe' 'ima payhoe' ray katisraloman 'am alibih ka ta'oeloeh.
paalibih ila ka bat malben ila 'aehoe' mokakaso.
'ahoe' 'am alibih ila ka ta'oeloeh katisraloman ka wareng ma' paiho.
mae'iyaeh 'oe'oe ila.
boya' lak boya' babaw 'aehoe' kita' tobong.
boya' kas'oehaz.
mae'iyaeh ka korkoring masroko' 'oe'oe ka 'aewhaes.
te'te' ka boya' boya' kas'oehaz ila.
mae'iyaeh korkoring tikot ila kita'.
'aewhaes ma' kas'oehaz ila.
e korkoring 'am hosail ila ray roro' ray roro' hayza' ka 'oewi'.
kas'oehaz homses mae'iyaeh sahae' ila ray ra:i'.
a 'oewi' hayap ila mae'iyaeh homses tasi ho bilis ka ta'oeloeh.
'aehoe' ray bato' ray ra:i' mamasroko'.
babaw hayza' ka 'oewi' 'ima kita'.
'aehoe' ki mae'iyaeh sahae' ila ila hao ray 'ataS.
hini kabih hayza' ka kaehkaehoeyan ki 'oemah.
lasia kas'oehaz ray ralom.
kita' ila ka takem roSa'.
'ahoe' kisbabaw ki ma'iaeh kita' ka takem 'ima 'akoy.
korkoring ki 'aehoe' ma' kitkita' ka takem.
takem takem 'leb ray ray binisitan.
roehaenaen takem nonak kas nonak ma kas'oehaz.
isaa ririm'aenaen hini korkoring ki 'aehoe' koSa:.
o man ka takem hayno' ila hini'.
sazek ray binisitan.
'oka' isaa.
hoy takem hayno' ila So'o.
takem mti' ma hayza' ilahani 'izo'.
hiza 'oe'oe ila sa takem So'o hani ray 'izo'.
rarapal hini' kas'oehaz takem.
koSa: takem hao ray 'izo' 'am rima' ki:im.
hini' 'aehoe' ma' hahli ka paksahae' ka boya' sowawen ila noka boya'.
ka kaSna'itol ray ray bato' babaw 'oe'oe ila ka takem.
hini' 'aehoe' ma' 'ima sazek sa takem hahano.
'oe'oe 'oe'oe.
wae'ae' ma' homses 'ae'ae:aew ila 'ae'ae:aew o.
'iyahimi' isaa ka 'aehoe' Sa t 'iyahimi'.
hini takem ma'an kaalibihin.
kakhayza'an nak'ino komoSa' makaksekela' ki SaiSiyat.
kakhayza'an SaiSiyat oma' rengreng rima' 'alep ray 'oeS'oeSo'an.
rima' lasia ray ba:la' 'al'alihan mas'inasal risaa'.
lasia ma' isaa rima' ila 'alep lobih.
rima' lasia 'aSmi'ael ka hiza ka pazay talek makaktikot.
lasia rima' naehaen 'alep.
lasia ma'az'azem komoSa: ma takahini ila Saro:o' ila So: 'aehae' ka mae'iyaeh rini ma kitkita o: hosa:il i: takosaili 'izi'i: pakita'.
sa'oewaz lasia 'aehae' ka kamo'alay saro'on ri'za ray ataS ra si'oSa' ila Sa 'alep.
isa mwa:i' potngor roehaenaen ila.
ray katikinSao'on sa'oewaz kita'en 'inay hao mwa:i' sipaykakamoeh ka kabinao' 'inaray wasal 'izo' ma.
mwa:i' 'isaza noka kamo'alay kitkita' tanisia.
mwa:i' wohwohwoh ma talek ila ka pazay.
pazay yo nisia 'okik ra:ami ka 'am sempong.
lasia saspong ka kano' noka kaeh'oe' ka pehez sa 'ol'ola'an 'atomal si'siya'an ka kaklekeh kin sobae:oeh.
hiza sispeng za hiza ka SaiSiyat koSa: na 'inimita' si'si' haysia o hini pazay o: kin 'akoy talek.
hiza kita'en sia sa'oewaz mwa:i' talek ila.
za sia 'okay tiskolater o: pa'yaka:i'.
yo kita' ka isaa kamo'alay lasia.
sasaze:ez lasia roSa'.
maehraehraeng o: kik paehraehraeng makaksikar.
hiza in'alay ri'sa: mayna:a' ila ka ina 'alep.
honahai' kita'en ina 'alep lobih ila.
ina'alep ri'sa: mwa:i' ila isaa ray ataS hiza lasia roSa' kabinao' ki kamo'alay ma' isaa.
'i'ini paehraehraeng.
mwa:i' kilohay ri'sa ray mae'iyaeh 'al'alihan.
'inalay risa noka hiza ka kamo'alay koSa: ma' hini ampowa' hiza ka 'aehoe' mwa:i' tomo'aewhaey hataki yakin.
'tet sa.
hiza ka kabinao' koSa: yao ka kaSnay ralom 'izo' koSa'en ka kathethel.
mwa:i' lohaporon ila noka tatini' hiza ina 'alep lobih ila.
saen So'o hini kamamwa:i' talek 'iniya'om.
ma' sa yako.
hini mina 'inmoyo sa nonak si'si' ma'an taleken.
hiza sa pakita' ila ka saspeng.
isa mari'in sispeng hiza 'ol'ola'an 'atomalan si'siya'an ka kakloekoeh ka pehez kin ol'ola'an o:.
koSa: 'ampowa' kin 'akoy ka pazay mayhae'hae' ray koloban.
sia koSa: ma' 'am kayzaeh siya o: yao 'am rima' naehaen ray taew'an a singozaw ka tatini'.
So: tatini' siwa' yao ma' 'asmiwa' mari'in 'inimon.
koSa: hawka' yao sasbong ki SaiSiyat o: SaiSiyat.
koSa: minowa' yakin 'iya inmari' yakin o: kayzaeh.
inaray risa noka SaiSiyat isaa mwa:i' kala SaiSiyat a koSa: hao tatini' siwa'.
o: So: moyo koSa: 'am sa'oewaz 'am mari' yakin ma' isaa mwa:i ila.
hiza tapaehraehraeng.
ila o ray taew'an kanman.
isaa lasia rima' ila.
yami ma' tikot.
kayzaeh Sa So: moyo tikot 'ayna:a' rini langi.
isaza 'ayna:a' rini tapaehraehraeng ila.
lasia sasbong ray ray wasal langi.
So: lasia roSa' 'a'aynowa' o: 'am 'iyangkowa'.
So: rima' pakayzaeh kaelaehaeng ka korkoring ma'an.
sia 'in'alay ri'sa lasia makaksekela' isi ma maehraehraeng sizaeh.
matawaw ila kia ka kil SaiSiyat saboeh.
hiza SaiSiyat ma' hayza' ka 'ima ra:am tnon ra:am tnon hasa' ma sihoe kano' koSa'en sihoe hoba:ang hara ka ka kaybae:en hiza.
a tnon noka kano' hiza ha rareme 'okik hinghae' isaa ra ro hoba:ang noka isaza tononon.
ma 'ita tatoeroe' lasia saboeh sia toertoeroe ila ka SaiSiyat saboeh.
hiza tabin haysani koSa'en hara ka sihoewan kaybae:en.
ma ra:am ila hiza ka SaiSiyat.
koSa: 'ampowa' sia hiza kin ra:am ka inak hiza'an ka tatnon.
nihiya' 'akoy ka tnon.
nisia kita' nisia ka ka'aSkanan ka hiza tnon ma' isahiza ka kano' noka kaeh'oe ka pehez.
koSa: 'aSkan ka kapanrahiyan kita'.
'aehae' kapanrahiyan yo ma to:o' may'amet ila zi'saza hao nisia ma' 'ima koSa: ma'an hini 'aehae' kapanrahiyan ma' ak 'akoy 'atomalan ila.
kayzaeh ma'an komoSa: la'oz ila hini la'oz ila si'an hini kin 'akoy.
'askan 'i'izo'.
'aehae' kapanrahiyan mayhae'hae' ila kinae'hae'an naehaen kapanrahiyan.
roSa' ila kapanrahiyan to:o' kapanrahiyan hini ma'.
'akoy nanaw pa'al'oehaz.
ma koSa: so: nak isaa hi moyo sahoewis 'iyakin koSa 'aewhaey ma' isaa kayzaeh yao ma'.
'am lobih ila ila haw ray 'inkaehoelan.
hiza kathethel koSa: yao nanaw 'okik lobih rara'itin yao ti'lilihin noka kabalihan tina noka minatini' ka balih yao 'am nak'ino'.
'aewhaey ma'an ka kin'i'iyaeh mwa:i' rini a ka moyo.
ma' 'ana 'aehae' ma' kayzaeh mita' ta hiwa' ta 'roSa'ani o:.
lasia o: siroSa' ka korkoring tiroSa'en nasia.
lalasia rasiwazay ila.
isaso o: ma'an ka 'araSen o: So: inowan 'ita' 'ipilaz.
maraS ka korkoring hiza ka kathethel komoSa: ta sasbong mita' riha'o.
ma nisia haysia ma 'i'iyaeh.
sa'oewaz 'ahoewis 'atomal ka inaz'azem rima' sasbong kosa: niSo korkoring hayno' ila.
'am ma nom 'i'iya mita' tiroSa'en sroSa' ma' isaa masay ila bo:ok ila 'oka' ila.
hiza SaiSiyat maybih naehaen koSa: 'ita' naw 'okay ti'lilihi hisia ma' hiza kayzaeh 'atomalan.
koSa'en lobih naehaen sia ma' kayni' ila.
hiza tabin haysani ma' isaa 'oka' ila kakita' ki saysiyat.
isaa papay 'isaa ma'an ka panabih.
'ima kitkita ka takem ray binbinisitan 'izo'.
korkoring ma'rem ila.
korkoring 'okik ra:am ma'rem m'itol kita'en takem 'oka' ila.
sia haewaeh ka hinoehas 'aehoe' ra:iw ila tkaw ilaila.
korkoring masroko' isaa korkoring asengen noka boya'.
hini 'aehoe' yo tobong lalenges lalengesen boya' kas'oehaz ila saboeh.
hini takem ma' tikot ila.
ray roro' 'izo' hayza ka 'oewi'.
kas'oehaz korkoring homses.
hini ko korkoring yo kababawawen noka 'oewi'.
korkoring rima' tai'itol ray bato' babaw.
ri'sa pakomoSa: pakomoSa: kaehoey nisia tikama'en ka kaeh'oeng.
rima' nisia noka wae'ae' paksahae'en ray 'ataS ila hini kamasal.
sikas'oemaeh ila kas'oemaeh ila.
'aehoe' palangoyon amaray horok 'am kababaw.
korkoring koSa: saksakaw.
hayza' 'aehae' ka tatini'.
rokrok ka boway.
'isaa o: rokrok ka boway 'oka' 'araS ka kala'.
'isahiza ka tatini' rima' ta'itol ila ha:o babaw o: rokrok ka boway.
'isaa o: 'isaa ka hoehoeh ka Siri' lososo:oi: ilaha:o kabih.
'isaa o: ka tatini' 'okay sahoeroe' ka 'isaza ka korkoring.
tatini' ha:o ray kaehoey babaw 'okay sasahoeroi.
ray ra:i' 'askan roSa' ila ka kala'.
marma' 'aehae' kala' niya 'araSen papama' ka kapapama'an.
kita' ka nisia rokrok ka kala'.
komoSa: hayno' ila hini ma'an rokrok ka 'aehae' kala' ka boway hini.
sia nak'ino.
komoSa: yo 'aehae' naehaen ka korkoring mwa:i' ray ra:an.
hiza ka boway ray kala' sisae:aeh ila ray ra:i'.
hiza 'ima haebae:aen ka korkoring kita' koSa: anh 'ampowa ila hini korkoring malben ray ra:i'.
Sa kita'en hini' ka boway ray ra:i' sisae:aeh ila.
'askanen o: ray kala'.
nak'isaza ka korkoring rokrok ka boway.
sia nak'ino 'isaa.
ka korkoring kin 'ae'aewhay o:.
ma: marma' hiza ka boway ma: 'araSen ila si'aelen ila roSa'.
ki:im ki:im ki:im 'okay tihoeroei o:.
'isaa komoSa: ay nisia ra:amen komoSa: hini ka korkoring mwa:i'.
hini' noka korkoring 'araSen ila ay ka hini ka boway.
hm koSa: ma' 'ana nak'isaa 'al'alak So: korkoring si'ael ka hini ka boway ma' 'ampowa 'aewhay.
kayzaeh o:.
yami tatini' 'ana 'okay si'ael ma' kayzaeh ila o:.
'isa ma'an ka payaka:i' papay hini.
o: baki' So'o mwa:i' ila hini' kala minayti' koza ila kin honaehnge.
yo mwa:i' rini' 'am SayboSi: 'ilaS sizaeh.
a SayboSi: 'ilas ma hoenaehnge ila ka 'am samsah ila.
o: matawaw maelahaeng ka span ka wa'ae' tabo sapeh o: ma' 'ima kikoso'.
a koza' kasinpanan kin 'akoy.
sinpanan kinaroSa'an e mato:ol.
e 'aehae' naehaen sinkano'on.
'ihi' mita' noka SaiSiyat yao kik sekela o: koSa'en inak'inoan wa'a'.
ah noka 'inaray roSa' sinraehoe 'inaray babih.
ah inaray kabih no wasal.
mita' ma' koSa: wa'ae' wa'ae' saboeh sinraehoe' 'oka' ila o:.
isaa 'aehae' may'isa:a rpa nakhini oSa'en.
so: senge:en noka pinobae:ah.
kayzaeh okik rikrika.
ah so: noka hiza ka kamanra:an mita' pakwa'isan ka basang mita'.
ay hayza' paskilkilo' ila hani.
'aehae' ila kahiya'.
e rpa' ila ka wa'is o:.
a min'itol nak hini koSa'en ka ka kinashoeroe'an ka howaw.
'oka' ka howaw.
na wa'is o: nakhini hini koSa'en ila min'itol ka ka patahoeki'in.
'ana min'itol hia' kita' makakreng no matawaw min'itol mita' ma' kaela'haengen.
'oka'ila o: haysani raamen ila nakhini koSa'en kil moto:.
kita'en koSa'en ka manabih ka inoka a takem a.
kinbazaen hini 'aehae' koSa'en ka a korkoring 'aehoe' 'aehae'.
a rakepen takem.
lobih ray a taew'an.
sepanen ray tabai.
koSa'en ka a takem raiw ila.
korkoring haysia ma'rem ray a halapaw.
raiw ila ka a takem.
hini korkoring ki 'aehoe' ma a ki:im ila.
ki:im ilakano' 'inoka' ila ray atabai koSa'en sinpanan.
mwa:i' 'am ki:im.
koSa'en ka haehoeway sipan'oe'ong ma' a 'oka' i: kita'i.
a noka ahoe' ray tabai ki:imin ma' 'oka'.
moiti' ki:im ila hini.
'aewpoe'oen ma 'ima koSa:.
a taila taki:im.
'aehoe' ma' hinghae'.
si'oe'oe ma' 'oka' i: kita'i.
ra ka korkoring nakhara ila homses sowiti'.
isahiza ka boya' paksahae'en ray ra:i' ka'ina'an hayap.
hayza nak 'osa'an ka a roroo'.
rima' payrarongaw ray a roroo'.
hiza ray a roroo' 'izo' mina kano'.
ka kal'oe kal'oe kas'oehaz.
ka hiza korkoring homses.
sowawon ma isa may isason ray kaehoey pingi'.
'am mwa:i' nak hini.
hiza ka kal'oe hayap.
sa mwa:i' rini ray a bato' babaw.
'ima noka 'aehoe' a sia sowaw.
isahiza wae'ae' 'ae'ae:aew ila ila hiza ray 'ima mwahil.
ka wae'ae' si'intani'.
moehae'oe mwa:i' nakhara maybih ila koSa:.
wa a nak'ino'an ila.
mwa:i' koSa'en ray hinolaong langi'.
'izik tobong.
ta'itol lasia nakhini koSa'en ka 'ataba:i babaw.
rima' moehae'oe isaa ki:im ka a takem.
mwa:i' sa'oewaz kitaen ila ray 'ataba:i hikor ka takem roSa'.
mwa:i' kabih naehaen langi.
lasia isaa masa:eng ri'saon naehaen ray 'ataba:i babaw.
hiza 'ima a langoy sowiti ray hinolaong.
hayza ka hima' wilah sowiti ka hima'.
SaiSiyat hayza' ila lasia So:.
ka koSa'en m a kakhayza'an nak'isaa kapnabih.
koSa'en molaw 'isaa hoepay 'atomalan o hoenaehnge: 'oyae.
hiza tatini' ila molaw ka bangeS minayhael 'am 'am 'al'alak naehaen.
hoepay o: biSbiS 'atomalan hinghae' ki Sibai' hara haysani Sibai'.
So: molaw kita'en ma' a Sa'So ila o:.
a sobae:oeh ila sowiti'.
nak'isaa hayza' 'aehae' hahila 'inaray babih 'ima samiyan a kano' kita'.
si'olaw ka noka SaySiyat singozawen sa koSa'en So'o nakhiza molaw.
'isaa roSa' 'am hayno' kayzaeh.
nakhini mina hoepay 'atomalan.
lasia ma koSa: masay 'am kayzaeh ra:amen.
'oka' ila ka kinhoepay.
'isaa 'inay 'isaa koSa'en ka mae'iyaeh SaiSiyat tabin haysani oka' ila i: olaw.
'isaa papay kapanpanabih koSa: koSa'en mae'iyaeh kakhayza'an naw ina narmeS kin biSbiS o: narmeS ka kinhoepay ina molaw tabin haysani 'am koza' kinhaebae:aen ila.
'isaa koSa: 'isaa 'aehae' hahila koSa'en masay 'am kayzaeh isaa.
mabasez ma tabin tatini' ma' masay ila a papay isaza ma'an ka pinanabih.
isahini' kaysa'an 'ita' koSa'en pasan kinolol a.
nimon noka saywalo' nak'ino 'am 'am patabil ka kinolol.
hiya' maybi:il atomal o: 'angangen nasia koSa'en 'ampowa' kin ma'ngel.
'aehae' sinraehoe' potngor ila saboeh isaa ma' sizaeh ila talboewahan kayzaeh ila.
sizaeh ila isaa ma 'a'ayna:a' yami to:o' sinraehoe'.
a isaa o: kaspinatabil hiza tekteken saboeh si'aelen ila risaza.
'al'alak hara ra'oe o: wa'wa'isan saboeh.
ohN hiya' malibih ma' isaa itayso'on.
So: 'am malibih ka alibih o: isaa.
ai eh noka 'inaz'azema komoSa: sia ila hiza marke.
sememel ka rayhil 'oyae ba:iw.
yami' hini ka kama talek ka 'aeyam ka tinawbon hara ka katawbonon.
isaso: kaspatabir 'arasen ray taew'an rini si'aelen ray'isaso ray kakololan.
ray kinkinololan zi'saza ma sipaplangi anoka saboeh.
aeyam hayza o: lampez tintin sam'iyaeh tintin hini'.
hini 'aehae' so: kik haebae:aen ka mae'iyaeh mwa:i' isaa pa'apolon hini 'am ino'an nanaw poa'aw 'am amet.
ay 'a'apolon naehaen so: mwa:i' inaray kinololan.
oN So: sizaeh ila 'ita' makakpeh mwa:i' ray taew'an ila hiza.
So: mwa:i' hiza lasia in inay kam rawas hiya' kosa: a komsi'ael ma' isaa mak'aehae' a kanman.
ila hiza kala mini' isaa ila hiza kala kalih a ta:aw.
siroton saboeh hihiwa'en ila si'ael ila.
'i'ini' kosa si'ael ila potoy ila paphahai potoy ila a ato.
m aroma' 'am si'ael ila ka tatini' 'am ima raroton o:.
aras aroma' 'aewhaey 'izik kosa 'a 'a'apol So: nihiya 'am koSa mari' ila.
so: patabir o: mwa:i' o: ray ra:an ray kapsiwazayan isaa o: masmasa:eng.
eN masmasaeng isaa si'aelen rae'oe mil'amet.
ah haysani 'oka'o: so: roemae'oe mil'akoy kakhayza'an ma' pinobae:aeh 'okik 'akoy a.
hayza' sibae:aeh roSa'.
roSa' minkoringan na kamamanra:an.
eh minkoringan 'aehae' kamamanra:an 'aehae'.
ah niSo baboeyoe' koza kin akoy kapamowa'.
'aehae' siyan 'oem'oemaeh kin 'akoy.
niSo' 'aehae' siyan tintin niSo' so: mayhael pamowa' 'am komowih ila ka baba:iw 'am koza ila kin 'akoy tintin.
so: kayzaeh ka kaelaehaeng 'ana'oka' ma 'am hayza' 'aehae' babaki' ila.
ai kin 'akoy kin.
m hayza mamowa' ka 'aroma'.
mamowa' ka 'aroma' bo 'iniyaboway 'i'ini' pamowa'.
ah tatimae' hayza mamowa'.
a kasi'aelen nonak hayza titi'an pamowa'.
'ihi " mamowa' ka 'oka' noka pamowa'i ka baba:iw.
baba:iw hiya' ila ra:am hi 'ataw.
ai 'am 'ataw mamowa' 'am niSo korkoring mamowa'.
'ihi' sia ray taew'an kano' patawawen ni 'ataw.
eh siska 'i'iyokan ka tatatimaehan span ka tata:a'.
'akoy tata:a' spanan.
ma so: hayza ka mae'iyaeh mwa:i' mari' ma' siba:iw.
m 'aehae' tintin koza so.
ah kayzaeh.
'ihi " ai ray babih ba:iw ay hahoeran ba:iw ka kaspanan.
'aewhaey kasi'aelen.
ah noka isaa ta ta'asen ma.
m haysia hinghae'.
tabo'on noka aewpil alikih alikah ila rahoe' ki Sakap.
'ihi' mhm 'am isaza.
rangi' So'o isahini siska kano' ila.
ai 'akoy pamowa'an.
so: koisiya'en atomalan ma'.
so: 'akoy 'iyaatomalan ila mae'iyaeh 'okay wa:i' mari' ma' 'aewhaey boeloe atomal ka hahila.
lasia ba:iwin ka 'imamanta'.
ai 'oka' 'okayen ila ka.
'imamanta' 'oka' ila kasolsolon.
nak'isa kayzaeh.
ititi'an nanaw ka pamowa'.
kayzaeh ka haw maksa' mwa:i'.
m 'okik wa'isan kaba:iwan ma' isaa 'am nak'ino'.
rangi' hiziyo' rima' naehaen ray bangol talboeyoe'.
'oka' ila.
ay sia hasa' talboeyoe' o:.
nak isaza.
m sia hasa' talboeyoe' sia hasa' tay'itol ka kahoey na.
hiza haehoer ray kalhib patiyay pamowa'an nia ka pazay.
yami o: 'am mamowa' ka ka'niw.
haw niya'om layanay ma' isaa matawaw ray babi.
kasangayan ma' kayzaeh.
a 'oem'oemaeh so to towa'isin so:elen ila nanaw.
mtari' ya'.
ma 'ima nak isaza 'a.
mita' hara siska kapamowa' isaa.
'ini nonak kasi'aelen kayzaeh.
koSa: mamowa' ka kababa:iw ma' 'oka' ila yami pamowa'.
'i'ini' m sem'el ila.
hayza hayza yami 'oka' ka miyowmi kita' noka may hiza ka yami' may isaza 'okay kita' sem'el ila.
aewpil ka mari'in ka sakap tatabo: ka bibi'.
hai so: la'oz ila ma'.
kahihiwa'en ila kasi'aelen kapowa'en so: tatini'in.
hay komsi'ael naehaen ray taew'an.
'ihi' komsi'ael naehaen taew'an o:.
'am mamowa' kanso'.
m 'am piza' haw lasia.
to:o' lahiyahiya.
e 'ama' no aki ki 'a'ari'.
mari'ani ila ka hi yanay.
hiya' a'ra:ama hisia.
ma' isaa.
niSo korkoring hayza' ka 'ima minowa' isaa kita' ila.
'am tikot lasia sasekla' 'am 'okik sasekla 'ita' tatini' 'anra:an nasiya.
ma'an hayza' ila kastinoroe' ila o:.
ma' SaiSiyat.
inhiya'a korkoring.
ai isaza mina iya.
ray kapna'misan 'am holoy nakhara koSa: kayni ila lobih ray ka 'oeS'oeSoe'an ano'.
nisia rengreng ma 'araSen ray halapaw ma'rem ki lasia.
o: ila hini ka korkoring ma'rem ila.
o: nisia 'ahoe' ma'ma'rem nisia halapaw ki sia.
a nisia takem 'askan ray taboway nisia kas'oehaz ila.
nisia takem 'oka' ila.
ki:im ila ka ray taboway ka takem.
haewaeh ila ka hinoehas.
'oe'oe ila ka takem.
taboway minlakay ila.
hini' boya' ma kas'oe kas'oehaez ila saboeh.
sia 'oe'oe ila ka takem.
kita'en hini' ka kas'oehaz takem.
hini' 'aehae' noka 'aehoe' paksahae'en ila.
kal'oe kas'oehaz ila homses.
kita'en hini' bi 'ima bilis ka panga'.
sipaksahae' ila ray hawhahoer ray ba:la'.
hini 'aehoe' ma sahae' ila hao ray ba:la' lasia roSa' hini'.
noka wae'ae' sowawen ila e si'osa ta lasia hini'.
kita'en hini' nisia ka takem o:.
kita'en kas'oehaz 'akoy ila hini' ma.
o: nisia mari'in ila ray hima' komoSa:.
maraS ila 'insiya'a takem lobih ila.
totata:a' ila o:.
to:o' kala' ray isaza.
iya rokrokon rokrokon.
ray obos 'aehae' mayhae'hae' ila.
eh rokrok naehaen.
sia moehaeoe maskan.
kala' 'aehae' 'ima sahae' ri'saza mari'in.
ti:isin noka kaptimasa'.
oh: 'askanen ray kala'.
m mwa:i' 'aehae' ka kamanra:an 'ima hoehoeh ka katin.
may 'isaza kita' ka boway rokrok ka katin iya si'ael nisia hoehoehen hoehoeen lososo:i.
rima' ila.
may may isaza kita' hi baki' 'ima rokrok ray kaehoey babaw.
'okay kita' isaa kita' ka hini boway.
sarara' ray kala'.
kaSna' 'ima nia kapapama'an pakalbenen kita' sisilin 'aehae' kala' 'askanen ray kapapama'an nisia karma'en 'araSen ila.
'am'aemoeh ra:iw ila o:.
kapapama'an lasia sasbong.
o: saksakosiza hiza kabinao' sasbong.
rokrokon ray kala' isa'an 'aehae' mae'iyaeh mwa:i' poehpoeh ka kaybae:en.
mwa:i' ila sia sisilin tatilhaehael sisilin ray kapapama'an.
rima' ila lasia to:o' mae'iyaeh ma' 'ima sasiwazay.
o: hiza to:o' mae'iyaeh kita' hiza ka tatpo'.
e singowip ila nisia ka tatpo nisia si'oe'oe koSa'en o: niSo tatpo' hini.
mari'in lobih rima' minobih ka mobay ka tatpo'.
kamamanra:an rima' ila.
hiza baki' 'ima rokrok ka boway kasra:i' ila.
'aehoe' kita' ray binbinisitan 'izo' ka takem tobong.
ki 'aehae' korkoring.
korkoring 'aewhay kainaz'azem.
ka korkoring maStaba' ila.
pataboe' ila hao 'izo'.
payho ila ka ta'oeloeh.
'oe'oe 'oe'oe ray 'oeS'oeSoe'an ki:im ka takem.
rima' kashoeroe' ka boya'.
korkoring 'aehoe' rima' tobong ka boya'.
kita'en sathang ka 'aewhaes.
korkoring homses.
'aehoe' 'aehoe' kita' ka boya' ray 'oeS'oeSoe'an.
tikot ila.
kita'en hiza' ka 'oewi' ka sathang ila.
korkoring homses sahae' ila.
'ahoe' kita' ka bo:ya'.
'akoy 'atomalan 'ima sowaw hisia.
'oewi' hayap ila.
hini' ka mae'iyaeh ra:iw ila.
sia rima' ki:im ka takem.
kaeh'oeng nisia tay'itolon.
noka wae'ae' pahangal.
si'osa ila hato kamasal ray 'oeS'oeSoe'an.
sa kano' ray hani sa homngas ray kaehoey 'izo'.
hiza' 'aehoe' tobong hiza ka mae'iyaeh.
'oka' ila o, 'ita' koSa'en SaySiyat ma' kin ra:am, mita' ka 'oem'oemaeh 'okik kamaminhae:ar
SaySiyat paka:i' kaspengan mina noka tatini' Sinbil, bine:ay 'ima kayzaeh kapatawawen howaw, tani Sinarak noka tatini, kayzaeh 'ana tabin 'inowan, 'ita' noka tatini' ma' kakalahangen.
nakhini matawaw ray tawyan honaehnge: ila.
'ay rareme:an rini ma' Say lamsong ki Say Sawi' honsasaboeh matawaw.
'ana nak'ino', koma:at kinoSa' minaybi:il ka 'a'elet nom 'emlet ka 'am pazeng ila ka ka:i', hayza' ka kina:at ma' tilka:an ila ka'oSa'an noka kapayaka:i'.
wa:i'in noka Say kabih no wasal o rima' ila naehan ray koko:ol, nak Say kilapa: baba:aw 'ima honay pakpo:
'aeh'aehael mowa:i' ray taew'an ni 'iban maehrahrang naehan 'am nak'ino' matawaw, 'isa:a' rima' ray ba:la'.
'izi' topa: ka minari'. So: mari' ka waliSan ma' koSa' 'aewhaeS nanaw, 'izi' topa: ka wa'is, 'izi' a tomal tara:nga' 'in noka mae'iyaeh a 'inalep.
So'alay naehan ka hinaz'azem noka SaySiyat 'ima hinaw ila no ka:i', nonak hekla' 'izi' a tomal maSrahray ray sinpe:an noka mae'iyaeh!
'inakhini'an 'ima 'e:nawan ka:i', hiya' 'am pawka'? ka:i' 'okik koSa' nom maehrahrang nanaw, paray ka kinSekla' ka kaspengan Sinbil noka SinSinrahoe'.
SaySiyat 'inkakhayza'an kam kabkabowaw, kinra:amen hayza' ila roSa' kaboehoel o monSayboSi: tinal'oemaeh tabin 'isahini, 'ima may'in'ino' potngor ila 'isahini kakrowaSekan kilapa:, lamsong, Sawi'.
So: manga'nga' rima' kala 'aroma' ka'alepan, ka pinobae:aeh ki 'inalep Sihabos ma' kayzaeh ila
kayzaeh ila ka pinaehrahrang, kamabalong 'ini maya' maraS ila ka tatini' 'aeh'aehael 'ilaha:aw latar hinkosiza' ray kapayhahila: an homabos ka tatini'
hi 'iban Saypapa:aS hingha' ki maya' ka katikaehawan, siya sinsang kamakomita' ka korkoring. hini roSa' SaSekla' rengreng ma'oenhael 'isa:a' ma' 'a'inowa' ila.
ray 'oes'oeso'an koSa:o' habos ka samiyan noka pazay, 'ayam, pinobae:aeh Sisae:aeh ray 'oes'oeso'an.
kakhayza'an ray taywan 'oemaeh haeba:an ka SinSinraehoe' 'ima kakonkon'azis 'ima rowaSek
ray ba:la' Somibae:aeh ka ngabas balong ila, balong noka SaySiyat ki Saypapa:aS ka 'inkakhayza'an a howaw nak'ino'
homawan ray kalhib Somir'ar. 'am 'omalep minSa'la' 'iniSpi' koSa' 'am homabos ay?
mowa:i' ki 'aroma' SinSinrahoe' 'ima haeba:an o wa'wa'isan, SaySiyat pakwa'isan nom maehrahrang ki malroton ka 'asang kapayhilowayan
'aring ray 'asang hayza' ila kakrotonan ka kakrangi'an, hayza' ila kapakSekla'an ka saboeh noka SaySiyat kaspengan, kin'i'iyaeh, kapanpanabih
hini ma' koSa'en 'aehae' kasi'aelan, 'isa:a' noka tatini' ma' 'ina komoSa' 'aeahae' katalekan.
'am SaSiyoS naehan pakSekla' ka tatini', patil'aet ka howaw. kayzaeh hi yaba' ni 'iban ma' Somiwa' 'am SaSiyoS.
ma' 'am haSa' koSa'en koza' kin kayzaeh!
ka'alepan 'aehae' Sinrahoe' Sinepe:, ma' hayza 'ima rowaSek homamez ki 'aroma' Sinrahoe' 'aehae' boehoe:, 'aehae' ba:la', 'aehae' koko:ol, ka siwazay, lolongan Sino'azis.
So: ki 'aroma' SinSinrahoe' lalibo' ila, papanabih ka tinotatini'an homawar, 'okik nakhini So: tato'aelae' 'am papanae' ila.
'a'alep kakrangi'an, matayroe', patpatako:, boehoe:, sibal, malat, habiS, hobak, kiyap, Siwahi:, linanger, talnga' (tomo'ae', Sihilok, poSarak).
homawan So: hayza' ka howaw ma' tatilhaehael matawaw.
'inay'isa:a' SaySiyat ma' walae' ila ka wa'is, mae'iyaeh ma' 'okik haeba:an ila."
pawrowa' ka 'ima nonak kaspengan ki kinaSkoraeh ka pin'a'ehe:an, pakita' 'ima nonak 'ima 'okik hingha' ka kaspengan.
'iban ki maya' ma'az'azem 'iyakina ma'aehae' halapaw.
'am rima' 'omalep, pa'alowa' ray taew'an ka mae'iyaeh 'izi' 'inhaehae:oe', So: minhaehae:oe' 'am pa'aewhay ka 'in nonak a kin'i'iyaehan.
'aewhay ka ta:'itolan, ni zen Seng kong binsong 'okay talsekel babaw, haeba:an masay o tipangihin.
tinonon hayza' ka hawhawi', tawyaeh, kapaksel, hoepong, totoS, kapakbo:ol, kapaSket, sawzoeh, nak hini tinal'izaeh hiniba: Siyobokan Sae'te: ila saboeh.
kayzaeh o 'aewhay kinita' ka tinoSiSil ki tomalpoetoeh ka hinayap, So: 'omelet a tomal lobih 'izi' 'oSa' ila, 'izi' 'a'ehe: 'am rima' 'omalep.
sa'owaz koSa'en ka kilapa: 'isa:a' ha:aw ray pilay, kakrowaSekan noka kaybaybaw, kaybaybaw 'okik Sapang 'ima rowaSek nanaw ray pilay
karkarang, titiyon, baba:i' ki Sayna'ase: 'ima ma'onhael pit'aza' koSa'en 'aehae' kasi'aelan, 'oka' ila hini Sopat Sinrahoe' o 'iSkanonak 'am paSbaki'.
'isahini korkoring 'a'inowa' 'am makaksi'ael ila, noka pina'arol 'inoka tata:a' a ramo'
moto: mowa:i' ila pakpo: Sibe:ay 'ini moto:, SaySiyat kakoko:ol manakiS ila ray sa'sa', kakapokaeh tabin 'isahini ray SamSama:an, 'oeha', kam'a'o:on.
"kaehoy sin'elan paspeng ka hinaba:i', nimon kayzaeh ka pina:tol 'ilaS 'am mowa:i' komita' 'inimon." 'inakhini'an 'ima 'e:nawan ka:i'
'iban tani yaba', 'oya' ki 'aeh'aehael mowa:i' kala maya' ray taew'an, 'inaraS to:o' baboy, tinawbon lampez o roSa', 'insa'an lasiya roSa' 'am mantamako' ila.
ma' komi:im ila ka 'aroma' ray babih 'ima kayzaeh ka kakrowaSekan katal'oemaehan.
hayza' mae'iyaeh potiyan ma' hahabon ila, papi 'ima 'ititi'an 'oemaeh, papa'alsibal hiya' ma' 'okik papahobaz hi hiya'.
'isa:a' maray kina:at ka pinayziza'an, pinayaka:i'noka tatini', kapanpanabih, kakra:wak, kapa:tol, babalong, kakrangi'an ki kinrowaSekan, rima' komi:im ka Sinarakan.
kakpapanae'an ray 'isahini taypae', 'inke: kalanglangi:an, SaySiyat hayza' piza' ban mae'iyaeh mam paktata:a' ray ka'Siyap babaw
ka SaySiyat 'omalep hayza' roSa' kinoSa' talboyoe' (ray somapih ka 'ilaS konhaehael 'am 'omalep); 'omalep (homawan nonak rima' 'omalep) konhaehael 'am 'omalep tomaew'an ka tataya: kaSangayan.
pit'aza' koSa'en 'ima 'aehae' 'asang 'aehae' kapit'aza'an, kakhayza'an ray rareme:an hayza' Sopat Sinrahoe'
sizaeh 'am komSa:o', lakama'alep maehrahrang ila
kakhayza'an 'ima 'awmomza' ma' Sipa'arol ila 'oyaeh, mayhael ma' 'am 'oka' ila ka howaw.
mita' SaySiyat hayza' lampez o SayboSi: Sinrahoe', tani pinanra:an noka kawaS ki hinbetel, kaehoy
tatini' komoSa' 'izi' si'ael, tikot hayza' ka pinat'a'a:ih
'aehae' 'al'alak Sin 'obayen, siya hihimi'an 'okik 'akoey ka ngabas, lasiya roSa' kakayzaehan makaksi'ael ila, ma' hayza' ila ka korkoring.
ya:o romolrol kaS'abo' 'okay kita'i ka la:ong sowiti', kita'en kalhib 'i:zo' kaskas'oehaez ka homom. ray homom 'i:zo' Sahoero: hi katowanay.
'ima mowa:i' 'asang manmanra:an komita' ka 'inaSkan kakrangi'an, 'am Sekla' ila ka 'inmita' a kaspengan.
'ana nakhini, balih ki balih 'okik hingha' ka hin'azem, rengreng miyamiyaka:i' hi kathethel
komaSa' 'am Somowaw 'iyakin, manabih Sa' 'am rae:iw 'inSa'la' Silam ka basang.
lobih 'asang, 'inalibih binSi' tokoehen ray taew'an hikor, pakayzaehen 'am komalahang, 'okik SayboSi: 'ilaS 'a'ibabaw tikoraehen ila ray pinatiyay.
"SaySiyat 'ima rowaSek ray pinSa'o:olan, mowa:i' noka ripon Sowawen ray koko:ol ha:aw rareme:an, moto: 'ima ray rareme:an mamowa' ka kashaw o Sowawen ray lamsong nakhini."
yako miyahaehae:ae' mam homangih, bi:il ila, posik ila ya:o!
mowa:i' 'aehae' hahila:, baki' 'oemaw 'okay 'oSa' 'alep mayna:a' ray hataS, siya takohoSa:il ray hataS langi:
'okik ra:mi' kita'en 'inay wasal kas'oehaez 'aehae' kabina:o', mowa:i' ray hataS mari' ka koloban 'am tikinSa:o'
maySoSowaw 'ima mangwip ila ka 'in nonak a ka:i' koSa'en Say kilapa:,Say lamsong SaySiyat, pakonhaehael, kinoSa' 'aehae' tinipangihan 'am hayza' roSa' ka kinbiSbiSan.
nakhin maylal'oz ka pinatawaw 'am mantamako', hi maya' sa'owaz 'am hinra:iy ila!
kayzaeh tatini' ni maya' komoSa', So: maya' ki 'iban lasiya roSa' kakaykayzaehan 'i'iyaeh ma' kayzaeh ila.
SaySiyat kamakaSikar, kama maray babih ka pinanabih.
'ay taew'an langi: hayza' ka saksaka: ka'aSkanan ka tata', pazay ki Sinorateran
hayza' ka kawnatata:a'an, kawnababoyan, tatimae'an, pinatiyay ma' 'okik ra:waS.
pit'aelaw ki 'oeson, Sako:o', hoSoS, Sinotola', nazip, tatoba' ki 'inelet.
hi yaba' ki 'oya' nasiya ma' Somiwa' 'oyaeh ka 'al'alak 'am makaksi'ael.
kaspengan! 'aring kakhayza'an tani noka tatini', ray taew'an nak'ino' pinatawaw korkoring ma' 'alro:ol.
lasiya ma' 'inay siyokina: kaba:la' o manakiS mowa:i', kakhayza'an 'ina papanae' kil Saypapa:aS 'isa:a' honay kilapa: ila.
tabin 'isahini, noka tatini' pinanabih Sa' kathethel, pinayanayan noka SaySiyat.
ya:o ni katowanay 'araSen ray 'ima hingha' 'omalep nom 'i'iyaeh ray habhabonan.
'aring 'isa:a' kapayaka:i' ray kakiSka:tan maybalbalay hawka' ila
mowa:i' monto:ol Sa:ilin ray 'olis 'i:zo', 'araSen ila ray ka honay mae'iyaehan.
kasi'aelen nonak o 'okik lal'oz. rengreng kitnawyae', noka kin bi'bi'i:an hahoraeh ila ya:o.
mayhael 'am tanikina:at ki 'inalingo' ila Sekla' ka 'in nonak a kapayaka:i' ki kaspengan, sa'owaz 'ita' nonak kakilwa'is no minahael.
hini tinal'oemaeh kapSaSiyae'an, ma' laloehay ka 'in'alayan nom 'i'iyaeh tinal'oemaeh, nak loehloehay ka ka:i'
nak loehloehay ka ka:i', paskayzaeh ka'aymo'an, romakep ka SibSiba:i', manae' ka kabkabaehae:, ti'oesizo:...ka loehloehay sabsaboeh.
ni baki' 'oemaw taSihima' rakepen, singozawen " So'o hiya'? 'ampowa' mowa:i' rini tikinSa:o' 'iniya'om?"
'ana nakhini powa'aw, haeba:an ka tatini' ma' haSa' ila malnoSaySiyat
'al'alak kamanra:an ka ka:i' kinita' koSa'en "'alro:ol ka Sinarak";
'aehae' 'aehoe' ray kabih 'ima hingil, 'okik ra:ami bazae'en 'aehoe' 'omtot "po:ot" Sa', kabina:o' sawa' ila, siya 'isa:a' maehrahrang ila kil lasiya.
kathethel ra:am pase:, ray taew'an Si'Si' mayhaha' nanaw, siya ma' ra:am tomnon
nak'isa:a' ma' 'akoey ka kakrangi'an hawka' ila, kakhayza'an haeba:an noka SaySiyat 'ima Sapang a tomal noka tatini' pinaskayzaeh ka kaspengan kakrangi'an, ma' nakhiza' hawka' ila.
ray taywan 'akoey ka 'ima nonak kapanpanabihan, 'ima 'e:nawan 'oemaeh, So 'okik balbalay ka 'am komita'
So: So'o' siyobaz 'inalep 'iniman ila, haeba:an mae'iyaeh nakhiza Sitananaw ka 'inalep, 'isa:a' 'ima haeba:an Sa' takakreng ila laloehay nom rarakep.
kinoSa' rarakep 'okik nak 'am makakSiyae', roSa' mae'iyaeh rarakep 'izi' 'alhae:ae' ka babaton taSi batbato'
siya mowa:i' tomortoroe' tomnon, kakhayza'an noka kathethel kapanpanabih 'okik hingha', 'aroma' komoSa' siya 'inay wasal kas'oehaez 'ay rape: papahila:
noka SaySiyat kinoSa' pinay kala yaba' ra:an, nakhini ma' hahingha' Sinrahoe', kinonroton 'ima 'aehae' 'asang, saso'so'hae' ray 'asang 'ima rowaSek.
somingozaw 'am nak'ino' paskayzaeh? 'ima ra:am ila, nisiya tara:nga' ka binSi' 'alibihin kapamowa'en.
minowa' ila pakakoring, tahoki' habon komita' ma'an 'ima 'okik tal'ohi:, taStaSipasay 'am kakoring
'ana nak'ino', noka tatini' pina'alowa' ka hini kapanabihan SikoSa' mae'iyaeh kil mae'iyaeh 'izi' hahakaS a tomal.
'izi' ngowip pa'alowa' ka minminahael, hayza' hi kathethel 'ima ra:am tomnon
ka SaySiyat 'ima hingha' Sinrahoe' kamamanra:an o minkoringan, 'izi' a tomal makaksi'ael ha'aehae' taew'an.
ni kathethel kokoring kayzaeh naehan, ni kathethel 'ima bo:ok korkoring a basang 'alibihin ray wasal
'isahini haeba:an ka mae'iyaeh 'okik Sekla' 'in nonak a kaspengan ki 'ima tatini' kin'i'iyaehan
hayza' 'aehae' hahila: kama'alep 'ima rima' talboyoe', lobih ray hataS Sahoero: pazay kayzaeh ila tinalek
ma' hayza' tatibae:iw, papatawaw ka makaksi'aelan.
SikoSa' hibo' mina 'ima hinra:ay ila naehan kaspengan, So: tatini' Somiwa' kapahinra:ayin minkoringan kayni', 'isa:a' mowa:i' homibo'.
somingozaw hi katowanay "hini kano' a tomal?" siya Sa', " 'aehae' 'ima sem'el ray 'oes'oeso'an koSa'en 'iri:, boway poSaken, 'isa:a' baba:aw nak niSo' rinae'oe:an."
'ay 'ima 'a'ibabaw ila kakra:aman pinantapo', pak'alroton ka 'am papazeng ila ka biyas
monpoSal Sa:ilin ray tatroe' noka 'ae'ay, 'okik nak rengreng 'am manra:an o ta:bihin naehan.
maya' ki 'iban 'am makaksi'ael, komita' ka taew'an ma' sizaeh ila, ma' kayzaeh ila 'am SaSiyoS. 'isa:a' 'am mantamako' ila.
nisiya pazay 'omo'en sowiti' Siboeloe' ray latar, kita'en noka 'aewhaeS papaylisin 'am somi'ael 'okik nak'ino'
kathethel 'omahiwiS ka hin'azem, siya mayaka:i' hi 'obay Sa', "'ita' roSa' takrasiwazay ila!,"
'isahini kinrawSekan noka SaySiyat ray kilapa:, lamsong, Sawi', 'aroma' ma' bowaw ila ray rahoeran.
siya 'ima 'omahowiS wilaeh ka hima' Sa' "pil'awan ila, SaySiyat!"
kaS'abo' ray taew'an, hayza' ka kinbaki'an, pino'azis 'aehae' a roSa', katalekan, kapranawan.
'am hae:wan ila, tatini' maraS 'iyakin mowa:i' ray 'ima haSa' ma'sih lolongan, tomiklih to:o' kati'azem, kamaparpe: homo'mol ka ralom monto:ol poSpoS ray kati'azem
mowa:i', tabin Sera: mam raerae'oe:. so'so'hae' ki 'aeh'aehael rae'seb, mari' ray hakeb tinoktokol bori: pasabo'en 'aehae' 'ayam.
taew'an 'i:zo' Sinapel ila 'ima karpa: 'oesoe', piza' hahae:op mayha'ha' ka kasi'aelen.
'aring noka Say kabih no wasal mae'iyaeh mowa:i', 'akoey kakrangi'an nasiya Sitara:nga'
'aehae' taew'an So: korkoring kamamanra:an tatngor ila, pakli'abo'on mari' ila ka minkoringan
'isa:a' ma' noka tatini' Sitaew'an, 'aroma' ma' hayza' ka 'al'alak nonak tomaew'an ka kakrowaSekan.
haysani nonak ila ka kin'i'iyaeh, ray kinas'asangan 'oka' ila i tomaew'an noka raromaeh, tomaew'an noka siminto' 'es'es ila ka tinaew'an.
ka 'ayam ni maya' ki 'iban Sipasi'ael hi baki', ni 'iban 'inaraS ka baboy to:o', tinawbon lampez o roSa' Si'a'apol ila 'ini 'aeh'aehael 'ima mowa':i'.
'oka' ka kina:at, 'oka ka 'inalingo', taniSowaw ni yaba' ki 'oya' tinortoroe' o ray 'asang kin'i'iyaeh, mita' kaspengan ki kapayaka:i' ma' kayzaeh talotoron.
yako mahoero: kakhayza'an rima' ray kakiSka:atan kiSka:at, 'oka' ma' noka kamatortoroe' paSi'ayo'on pa'iriri:i'in
mita' SaySiyat kayba:en noka kakiw tinonon, biniSit reme:en noka kamti', kaehoy a towak, biyae' ki boway, 'aroma' 'in noka hinhinbetel a tenten.
rareme:an ray 'ima maykaSpat kabohoel kin'ibabaw 'asang, kakhayza'an 'aewhay ka ra:an 'a'oSa' rareme:an
nom 'alra:an nom tomil'itol ray 'asang, pak'i'iyaeh ray 'asang ka katikaehawan
kabina:o' hihimi'an 'okay tiSkobae:oh mam tomalek ka pazay.
'okay koSa' nak korkoring Sobaehen nanaw noka tatini', nonak ila pama' ka pinatawawan, kinoSa' ka tirarangan tinal'oemaeh.
'aehae' mae'iyaeh boeloe' ila kak'o'owa'an, mowa:i' tatini' ila, kak'i'iyaehan tani kaspengan ila
'am homabos paho'alo' o ma'alo ka tatini', komalahang ka Sinorateran.
korkoring nisiya hiwa'en, tiroSa'en patnahingha'an.
potngor ray kataSnenan, "wa'ila kaS'abo'!" minkoringan homawak 'iyakin kaSkoraeh ka pinak'ibabaw kataSnenan.
tatini' tomi'oetoeh roSa' 'oesoe', hokhoeken ray ra:i'.
boSok ila, kiSba:aw o homiyong, ma' hayza' 'ima 'omawpo' ka 'oesoe' mae'rem ila.
pa:alo' ka tatini' kalahang ka kin'i'iyaehan, Sinorateran kayzaeh 'okay si'aelen noka SibSiba:i' ki kabkabaehae:.
'asang 'ima hingha' Sinraehoe' 'aehae' kapaSbaki'an.
minobih ka rangi', Sinorangi' So: 'ibabaw tatngor ila, 'i'ini' makaksi'ael ka paksizaehen howaw
komoSa' 'aewhaeS 'am 'okay kaSna'itol, tatini' ra:am a tomal paskayzaeh ka saksaka:.
'isa:a' mari' ila ka raro:o' Sinorangi' 'am pakayzaeh ka sine'elan.
nakhini 'am maSkan hayza' ka kaspengan mina, 'okik koSa' saksak: 'oka' ka samiyan
'isahini ki kakhayza'an 'am makaksi'ael nonak ila, 'isa:a' tapanpanabih kakhayza'an 'am makaksi'ael ka kaspengan.
'inalepan 'araSen ray kapaSbaki'an patatimae'en, 'isahini 'okik hingha' ila, SaSeme: ka rayhil bae:iw ila ka kasi'aelen.
kakhayza'an So: 'am paSbaki' ila, 'al'alak minSa'la' rima' ray 'oes'oeso'an mari' ka 'inalep.
So: 'am tomalek mari' lal'oz ka si'aelen paytata'en ila.
kamamanra:an a minkoringan korkoring 'ay'ayaehan 'aewhay kakalaehangen, 'isa:a' sapihin ka raro:o' paSorangi'in ka 'aroma' Sinrahoe'.
'am Sorangi' hayza' roSa' kapanabih. tatini' 'ima 'aewhay ka 'inoSa', korkoring 'ima 'alro:ol 'in noka tatini' a raro:o' hayza' minpotoeh o rino:o' lalibo' ila
roSa' taew'an tatini' maehrahrang ka hini howaw kayzaeh o kin tabin, rae'seb, homabos, 'a'apel ka 'ayam ki tinawbon
sizaeh ila 'am paSanti'azem, hini korkoring Sinorangi' mari' ila ka raro:o' Sinorangi'an, ma' ma'onhael ila ki rangi' ka kakraerae'oe:, ka ta'olo'an ki 'am paSbaki'.
SaySiyat a 'o'owa' 'ana kamamanra:an a minkoringan, pozok So: mehes hebengen ray hames 'i:zo' noka halis a potoyen ray 'ima SaSo' biyae'
talotor ka 'in koko' a raro:o', lalazem ki 'in yaba' a raro:o', nak koko' Sin 'okayen, yaba' Sin kalihin
kinoSa' hini 'o'owa' minkoringan mayhael 'am hopay nom 'i'iyaeh kano'kano' howaw
kakhayza'an a tomal, 'ima 'ar'arapi: korkoring 'ima 'aewhay a tomal
kabkabih 'ima honsaboeh kinoSa' 'ima hingha' ramo', 'aehae' ka tatini' ray 'asang 'aehae' kapaSbaki'an
mowa:i' 'aehae' ilaS lasiya kakita' naehan, ni 'obay korkoring bo:ok ila
paehrahrang nom somapsapih malahang ka tatini', 'ima hinra:iy korkoring ma' 'izi' a tomal koSa' kayni' payrarongaw ka tatini'
koko' komoSa' kakhayza'an So: homola' maskes a tomalan
'ana mae'iyaeh 'ititi'an, Sinrahoe' kapaSbaki'an kapanpanabih ray kaspengan ka:i' 'i:zo', hayza' 'ima nonak ka kinra:aman.
parae'seb hi labaki', lakoko', 'aeh'aehael 'oyaeh, kama balong ma' rae'seb 'oyaeh!
So: minkoring hinra:iy ila, kaspengan hayza' ka monSa:Sa:ip, mal'az'aza', maSpalaw, malraw.
ray ralom toliyab ka 'ima minboka: ka taew'an, 'ima masay mae'iyaeh ki Sinpanan, koza' kin 'aewhay kita'en.
siya romakep ka kaehoy noka tawmo' 'inarol ray langi:, pawpawmamno' 'am somi'ael ka tawmo'.
ki 'ima sa'so'hae' 'asang konroton 'am matawaw, wawa:ih ray 'asang 'i:zo' o ki 'aroma' 'asang pa'al'alotor ka 'inin'alayan.
ma' 'alro:ol koma:at Sinbil 'ima kayzaeh a tomal ka kaspengan, nakhini 'ita' mina 'am Siyae' komita'.
'isa:a' 'aSkanen ka bae:aeh ray hoSoe'an 'i:zo', kayzaeh 'okik kaskes.
minkoringan kabina:o' ka ka:i' kinita' koSa'en "nak 'ina:o' be:ay ka ralom," 'izi' ila nak 'ima haSa' nanaw korkoring.
nak'isaza, monhael binSi' Sa:ilin ray sale'e: ki kangeselan, ta:bihin noka habon.
'ima hahingha' Sinrahoe', hayza' ka'eletan nom makaksi'ael, kamari'an ka 'aza', kinora:a'an ka basang 'ima Sil'i: howaw.
lasiya 'inay koko:ol mohaehae'oe: 'isa:a' koSa'en 'an mita' a tatini' ila.
ni 'oepeh na bo:ong so'so'hae' be:ayen ka Sinraehoe' raro:o', ma'sih ila ka sinibo:
'ima' ma'onhael ko'oemaeh, tomaew'an, tatilhaehael rima' talboyoe'.
SaySiyat kamanra:an, 'aring kamo'alay paktata:a' ila ka "tatama'" wa'is ki kapra:aman pinkawsaw, hayza' laloehay manae' ka boehoe:
minkoringan 'am kaSlatar, "'oya'pa'alowa' Sa' hinra:ay ray'isaza', salawa' minngangabas.
tatini' mam manabih paSa:eng 'iyakin ray tini'er 'oesoe' wazwaz, mari' nasiya Sinater ka 'ima SaSo' Siyobokan.
kamaSorangi' Somiwa' ila, ka bengez Sisilaeh ray halapaw babaw ka binlengan 'iwan 'am tomaew'an 'ini Sinorangi' ka korkoring
sabsaboeh ta'ay sizaeh ila 'am makakSiyae', ray kaklobihan ra:an, minowa' mowa:i' ray 'ima 'i:zo' ba:la' babaw
'o'owa' So: kas'oehaez ta'oeloeh 'am hinkosiza: ray kapayhahila:an; 'o'owa' 'izi' pak'alotihan ray hae:wan o Somir'ar ray 'oes'oeso'an.
noka tatini' hinaz'azem Sa' kasi'aelen nom pak'i'iyaeh ka saboeh, 'okay taynga'nga' patpat'a:ih.
'isa:a' ka SaySiyat tatini' manmanabih kamonhael 'ima naknak'ino'an howaw.
SaySiyat kaspengan koSa'en paSbaki', 'aehae' tinal'oemaeh monpoSal 'am paSpaki', 'am homabos ka tatini'.
komita' ray 'asang 'am paSta'ay pakoSa' hingha' ki 'am pakSiyae' homlal, raerae'oe:, 'okay kita' a tomal noka SinSinrahoe' 'ima 'i:zo' kin'i'iyaeh.
minSa'la' potngor 'ima maraS ka kinbi'i:an SaySiyat kamo'alay, nisiya ray kaehoy pingi' kithingha'en 'am kita'er, 'isa:a pori:in ila ka Sama: 'okaypakita'.
hayza' ka kaspengan minaySiri: nom komoyrong hi siya, hini koSa'en hinaleb noka 'aehae' Sinrahoe'
tani pinanra:an noka kawaS, mininbasez, sine'el, makaksi'ael tabin masay 'ima so'so'hae' ka kinaSkoraehan
maray pinaskayzaeh noka tatini' ka kakra:amen, ray hinola'an ra:an tem'en o 'alro:ol.
'ima boSok ta'ay mam tomi'li'lih ka minkoringan, kita'en noka 'al'alak
So: kasi'aelen pazay, noka 'ae'ay heneken tabo'en ray hobos, pasoelsoelen ray katalekan Sinahoe'
'inkakhayza'an SaySiyat 'okik nak haysani kin haeba:an 'ima bowaw ray rahoeran
kati'azem sase:ez o 'itoSan ka pingi', biyae' nak ma:bae'soeh, 'alikaeh Somakap o 'oki tikot ka kinaskes, kinrikrika:.
kati'azem 'akoey 'ima hahingha', komita' ka biyae' sin'elan.
poehaek maySoSo:aw hon'alih ray kaSna'itolan, kitkita'en hamae'iyaeh ila.
kinoSa rompa: ka wa'is nom 'omalep ki papanae'.
minkoringan 'o'owa' minbasez koSa'en kamalihapoy o polotor ka minahael
ni pinayaba' kakraerae'oe:an, ka ta'olo'an ki kano'kano' ka habosan ma' ma'onhael rima'
honha:i' kababaw ka sinakeban tale'meh ka kaehoy, mowa:i' lampez o hayza' hahila:, 'okay tobi:wa', 'okay 'oral ila, rape: hawasal ila
tabin Sahpi:ih monSopat o hae'hae' hahila:, ba:iS ki korkoring 'aeh'aehael maraS ka tinawbon, 'ayam ki pinobae:aeh Sinpaphae:, rima' ray 'inkahoelan malraw.
tinal'oemaehan kayzaeh nanaw, kinipazay mayha'ha' ray saksaka:, kin laliyabo' kita'en.
tomortoroe' ka minminkoringan tomnon ka kayba:en, 'inay 'isa:a', SaySiyat hayza' ila ka kayba:en kahiba:en.
SaySiyat Sitatoroe' noka ta'ay ka nom ko'oemaeh, nom 'omowaz ka kawaS ki nom homabos kaspengan
noka paSta'ay kapa:tol, lalobihlobih o hinhinibih; kapa:tol 'okik 'al'alro:ol, somapsapih 'i:zo' a tomalan.
kakhayza'an roSa' ta'ay tatini' 'am rasiwazay ki SaySiyat
'am romamramay ka 'azem noka 'ima 'oka' ila kata'ay, tomortoroe' ka kapa:tol 'ini SaySiyat.
mobe:ay ka hapoy 'ima rikrika:, bi:il ha'abo'.
'ima haeba:an ta'ay ta:'itol ila ray kaehoy, noka kinSil'i: hito' minpoetoeh Sawi:wi: ray ba:la', ray kaehoy babaw ka ta'ay kit'amet saboeh.
(homayap 'ita:o Siboe, yata:ow Siboe i boe:oe)
'ima tani ka'ama'an kaha'asangan SaySiyat, kamamanra:an 'o'owa' hinbasez koSa'en rompa: ka boehoe:
(yaka batiw ma ae ae:iw, yako sasapih 'iyakin)
kayzaeh nak halis 'alikaeh sem'el o ma:ma:basez, ma' mari' ni koko' wa:on 'ima wa'isan ka wa'is nom 'omalep o ko'oemaeh.
haysani 'ay rareme:an Sopat Sinrahoe', titiyon, baba:i', Sayna'ase: ki karkarang 'ima ma'onhael matawaw.
(ya:o soka mina ma ba:in, yama ba:in malitakil)
ka SaySiyat 'isa:a' ka pinaray 'ima kinon'es'es kala yaba' ra:an
rahoeran ki 'asang rara:waS o nak makak'opi: pakhaSa' ila ka 'al'alak; kin'i'iyaehan, ka'alnoSaySiyat ki kaspengan ka hebengen ila noka Say wahoer.
"'ampowa' moyo kin 'angiS, tombok 'iniyom! soka' yami hayza' ay pakhopay 'inimon?"
na'amiSan sizaeh 'am pisaka:, SaySiyat 'am ma'alo' hi lata'ay pawa:i' koSa'en takSaSiyae' ka kinipazayan.
binSi' nak noka hahila: 'inalihih 'am sem'el, 'oem'oemaeh a samiyan 'alkoraeh ka bato' ki minpanga'an
noka rangi' 'aehae' taew'an o 'aeh'aehael pawa:i'in kala Sinorangi'an
roSa' ta'ay tatini' ra:am ka pinanabih, ma' ra:am lasiya 'ima minSa'la' ha'aewhay.
'isa:a' 'am romamramay ka 'azem noka ta'ay 'ima oka ila
hini koSa'en noka SaySiyat 'aehae' taew'an 'ima kayzaeh kaspengan.
nak 'isa:a 'oka' ka kakipazayen, 'oka' ka kasi'aelen kakitoyae'an ila
So: tomotata:a' 'izi' i: 'oSa' pit'aza'.
ta:'itol ray 'ima sopaloy ka hito' maSangay pabo:bo:.
koSa'en paSanti'azem, 'in'alay 'azem mowa:i' 'iwan 'am baehi' ka 'azem kinoSa, isa:a' 'alra:anen ray kaspengan
hini kaspengan Sisepeng ray mal'az'aza', maSpalaw, malraw, makaksi'ael ki Somorangi', rima' ray 'ima lomowang nanaw 'okik ma'sih lolongan pas'el.
ma' hayza' 'awehay ka pinarhaep komi:im naehan ka nom Somorangi'.
monto:ol 'am 'omoe'oe: Sa' "se'el! se'el! se'el!" pakita' ka tatini' saboeh ho'alo'ani.
ray sinakeban pinat'awan ka Sibok hinalay ka 'ineseng Sihaleb ray kataSnenan babaw
ray saksaka: 'i:zo', hahoer 'aSkanen ka 'aewpir, rokol, Sako:... ray minaypoSal ka pazay ka:mez, waesaeh, baesaeh.... ray babaw tata' ila tiniway.
ray babih nak SaySawi' 'aroma' Say ray'in So: 'am malraw, pinarpe: ray ngo:o' ma' hayza' komoSa ngowip ka kin'omahowiS.
hiza hayza' rosa' kakra:amen, 'aehae' SikoSa' mae'iyaeh So: 'oka' ila 'izi' til'aet ki 'inkahoelan.
So: 'aehae' halapaw hiya' 'oka' ila, koSa'en 'inkahoelan ma' 'am pama' ila ka howaw nom tomortoroe', nom homola'.
'ima sobae:oeh 'aelae' takohoSa:il ray Sibok 'i:zo', nak 'am kakoring, tatono', kaka:as, maSaSbet.
kaS'abo' ray hataS mayaka:i' ka saboeh komoSa', "kayzaeh si'ael! 'oka' ka 'ima 'aewhay."
maraS ka pinas'el rima' noka kaehlek konhael ma' kayzaeh ila Sa' matawaw.
'inkahoelan kamatin'alay romamramay o pa'alo' ka minahael pakayzaeh 'izi' 'akoey ka hina'azem.
rengreng So: paSta'ay 'ima malhae:ae' ka 'ineseng ma' Sekla'en ka kimmae'iyaehan, mak'aehae' hayza' kas'oehaez piza' "'ima tabin."
'ana maehrahrang nanaw ma' 'aewhay mina, pak'iyaka:i' ka mae'iyaeh.
sizaeh 'am somi'ael, 'inkahoelan maraS Sapang 'ima ta:'olo' rima' ray 'ima haeba:an makakSiyae' ra:wak, paksawa'en.
So: hae:wan bazae' ka pina:tol 'okik ra:ami ma' porawSi' ila.
ma' parparae'oe:, rae'seb, rima' homabos ka tatini' ila. bi:il ila paSanti'azem.
ma'an kinita', "'ima ra:am kiSnoSae'te: saboeh ka kapa:tol ma' ni koko' ta'ay pinawhi:il, bine:ay ka wa'is."
kakhayza'an SaySiyat hayza' pitsaka:, ray saksaka: pinatnonak 'ima mabaeh binSi', 'okik pakita' ka 'aroma'.
So: 'am pawa:i' hi lasiya, manae' ka boehoe: ray kabih no kalhib pak ra:am.
'isa:a' pa'alowa' ka titiyon mayhael o mayhael ha:'aza', matawaw ka paSta'ay.
(kaynapi' ka bo:oe', homayap ka biyo biyo)
ray mam tatoroe', Sinraehoe' titiyon nanaw 'ima 'alikaeh ra:am, ma' maylal'oz Sae'te: saboeh
bazae' 'in noka kamamanra:an balih, baki' a koko' a ka:i'
(kaynapi' ka 'oeway, yaka'a: loyayobaSay)
'ima makaksi'ael ila minkoringan rowaSek kala kamamanra:an 'ay taew'an, noka tatini' Sinbil 'oemaeh 'in'alay minatini', minayti' Sik'a'apol 'am taSilotor.
kinoSa 'ay hito' ka kaspengan ki ko'oemaeh kapatawawen, So: 'ina paSankinolol ila ma' pit'aza' ila
(yata:ow o imaroe ya imaroe soka pitoet)
ray 'am paSankinolol maehrahrang ka hahila:, somapsapih nom ha'aza'
ma' kayzaeh komoSa' nonak 'am ha'aza', 'ima minta:'olo' 'okay wa:i' pit'aza'.
noka SaySiyat saksaka: ray taew'an langi: 'ima 'okik ra:waS ka hinataS, noka raromaeh pinaypoSal 'am homataS, tilbabawen ka kae'er
'in'alay hae:wan tabin ririm'aenan matawaw.
ray ra:i' wazwaz homoekhoek ka bengez hinkosiza: ray kapayhahila:an
sizaeh ka hiniba:, noka kamamanra:an taew'an tinrong, 'ima ra:am komalahang ka korkoring hiza minkoringan mowa:i' sasbong.
kalahang ka binSi' homames ki ra:i, 'in'alay 'ima pit'aza', tabin mayha'ha' ka kinipazayen."
'ima minSa'la' a tomal rae'seb ki 'aza' ka pinoSakan, hini tinal'oemaeh 'am mayha'ha' ka kinipazay
'ima minSa'la' o 'ima romolrol mowa:i' pahpaha:ih rima' ray latar, komi:im ka Sina:il tinawbon ki pinobae:aeh
Songa'nga' 'am manabih Sa', "ka pit'aza'an hahila: potngor ila, ka bengez wilaeh ka kamahayap habon
tomortoroe' ila nom homawar ka kakbi'i:an, kapa:tol ki kakra:wak sabsaboeh kaspengan.
'izi' haha:ih, ngangareSngeS, pakhihimi'an 'izi' pakzazih, 'am 'aewhay no binSi' kakrangi'an mabasez ki 'am sem'el.
kapit'aza'an kapatawawen nakhini, 'am tomokoeh pit'aza'. 'ay ka'nal hayza' mae'iyaeh tomoroe' ka tata:a'
rarepe' ka kak'ayaehan, ma tato'ay'ayo: makSa' mae'iyaeh wawalae' ila, 'am ramramay 'inoka ta'ay a 'azem
tomokoeh miyataltalikiyan So:nga'nga' ka masa'. bengez Sihoekhoek 'ay 'ininSa'la' tinal'izaeh ra:i' wazwaz.
ka SaySiyat 'asang kinrarotonan, 'aehae' mae'iyaeh 'i'ini' ki 'ima haeba:an ma'onhael
sizaeh ila 'am tomokoeh mayaka:i' Sa: tokoehen ila, 'isa:a' tinawbon 'aSkanen ray ra:i', pinobae:aeh Sisae:aeh ray ra:i'.
kamatomokoeh 'aza' mayaka:i' 'am nak bengez kakin'ibabaw, se'el! se'el! se'ela! 'am mabaeh ka ka:mez.
Sopat mae'iyaeh 'ima ra:wak rima' ila kominSibok.
hayza' 'aehae' kaSepe:an minayna:a', basang binotoe' ka 'oeso' Sopat mae'iyaeh kas'oehaez ila, 'ima homangal ka Sibok ki kapel kapahae'er.
ray rape: pina:tol 'a'ibabaw ila, 'ima ra:wak ma' 'alikaeh ila.
tomkaw mari' ka 'ineseng ray Sibok, hini 'am pakita' ka wa'is.
ka SaySiyat kamamanra:an kamasempeng ka howaw, ray taew'an So: sasbong ka 'ima sobae:oeh howaw, 'inkahoelan a wa'is ma' 'ibabaw 'ino pinakme' ni yaba'.
'aehae' halapaw So: hiya' 'oka' ila, 'ima minta:'olo' 'izi' pakakSiyae' ma:ma:tol, 'izi' 'oSa' kala mae'iyaeh, ma' tomiyaw a tomal hon'alih ki kamamanra:an a minkoringan
'isa:a' Sa'iSin ila ka kaybae:en, tiwayen ka Sina:iS 'am pakayzaeh kita'en.
'ineseng 'inalhae:ae' So: hayza' ila hahinghingha'an, 'isa:a' 'ima mari' ka rinraw hawaken noka titiyon malhae:ae' ka Sibok
kiStomal, papatnawaSak, papa'oSa' to:o' kinhae:wan kilakil 'okay Sangay nak 'am homayap ray rape: 'am paSta'ay.
kilakil koSa'en noka SaySiyat So: paSta'ay ila, kapakita' ka wa'is noka 'aehae' Sinraehoe'.
lotoren ka raromaeh nom pakngalpae' ka babaw.
sizaeh ila 'inkahoelan pa'alibih ka Sinpaphae:, 'okay Sir'ar.
kapina:tol komoSa' roSa' Sinrahoe' 'ima pawkiSkiS howaw, noka hinbetel, kahoey patinekla' ka mae'iyaeh, 'iwan SaySiyat kamakaSnay 'oes'oeso'an 'am 'i'iyaeh.
to:o' hae:wan lasiya ma' toe'toe'ireng homangal ka kilakil 'okay Sangay, nakhini 'am pakita' ka wa'is, kamahangal ma' hahi:il kamanra:an saboeh.
okik nom pakita' nanaw ka wa'is, kilakil ma' marmaraS ka kama homiyong ka tapa:ngasan ki 'ima ra:wak, 'am pakayzaeh ka pinaSta'ay mita'.
SaySiyat 'okik kama topa:, 'isa:a' nanaw ray 'am paSta'ay noka kilakil paSekla' no mae'iyaeh ka kinhaeba:an noka hini 'aehae' Sinraehoe'.
SaySiyat kama 'abe' bowaw, somapsapih 'ima 'okik Sekla' ka 'oemaeh
tani hiniyong ki 'ima lalobihlobih ka Sinarak, nak pina:ngas ray ka kabkabih bazae'en.
baba:aw paskayzaeh ka tapa:ngasan ka 'ima sase:ez raromaeh ki tibtibon sihoe:en noka 'oeway
o ki 'aroma' SinSinrahoe' tato'aelae' nom pakra:am tomatikot, ma' kinoSa' walae' ila ka mae'iyaeh 'am paksobae:oeh ka pae'zo'.
bi:il 'akoey ila ka kano'kano' nom paskayzaeh, 'inay motmoto:an "linlong" ki "patonay" mowa:i' 'akoey a tomal.
kinra:aman, baba:aw ka ripon 'ima miyalawa' 'oka' ka tapa:ngasan.
noka baba:i' tatini' pinabnabih, ka titiyon romhaep Somiwa' Sira:wak ray kapaSta'ayan, ma' komoSa 'izi' tani 'ima haeba:an nonak ila ra:wak, hini koSa'en 'ima hayza' ka tapa:ngasan.
maSna'abo' ka 'a'oral somibo: ila, 'inay koko:ol min'alanga'an, ra:i' ki bato' makSa' 'arolon wahoer.
SikoSa' 'isahini' ka tapa:ngasan kapakita' ka 'aroma' Sa' noka SaySiyat kakrangi'an, ma hayza' pakhatatiwayen
haeba:an ka mae'iyaeh lomoehloehay ka kapa:tol, sa'oewaz 'ima ra:am kiSnoSae'te:, Sepe:en pizpiza' nanaw.
kamapoSak tikar kapanpanabih.
So: ra:wak ila, raromaeh o patonay tatono'tono', kiyan
nimon taew'an piza' mae'iyaeh?
So'o SaySiyat ay?
So'o kaysa'an kayzaeh ay?
So'o 'isahini hayno'?
niSo' piza' 'aehael?
So'o minowa' ay kiSka:at?
So'o Sin hiya'en?
niSo' kakiSka:atan hayno'?
niSo' piza' kapa'onhaelan?
moyo ra:am ay malnoSaySiyat?
So'o 'insa'an 'am 'ila'ino'?
So'o minowa' ay komita' ka tilibi:?
niSo' yaba' SaySiyat ay?
niSo' yaba' ra:am ay malnoSaySiyat?
moyo minowa' ay ma:tol saboeh?
niSo' 'oya' 'isahini hayno'?
siya 'ibabaw ay?
niSo' 'oya' rengreng malnoSaySiyat ay?
niSo' baki' ki koko' 'isahini hayno'?
So'o rengreng rima' komita' hi baki' ki koko' ay?
niSo' baki' ki koko' kin ra:am malnoSaySiyat ay?
So'o minowa' ay niSo' ka kapa'onhaelan?
So'o minowa' ay homoba:ang?
siya kamo'alay.
siya kamatortoroe'.
siya kamakiSka:at.
siya kamakiSka:at.
siya sinsang.
'oka' / 'okay
saboeh / hahi:il
ka / hi
ka / hi
yako mam ta:kayba:en.
yako mam timasa'.
lasiy kamo'alay mam komita' hi koko'.
lasiya kamo'alay mam komita' ka tilibi:.
lasiya kamo'alay mam kiSka:at.
So'o mam timasa' ay?
So'o mam homoba:ang ay?
yami mam somi'ael.
yami mam ma:tol.
yami mam makakSiyae'.
hiza kamo'alay mam homoba:ang.
hiza kamo'alay mam homlal.
hiza kamo'alay mam ma:tol.
'am rima'
'ina rima'
komita' / payrarongaw
'akoey / haeba:an
kayzaeh kita'en
yako ra:am timasa'.
lasiya kabina:o' minowa' komita' ka tilibi:.
lasiya kabina:o' minowa' kiSka:at.
lasiya kabina:o' minowa' komita' hi baki'.
So'o ra:am ay homoba:ang?
So'o ra:am ay ma:tol?
So'o ra:am ay timasa'?
lasiya korkoring minowa' ma:tol.
lasiya korkoring minowa' makakSiyae'.
lasiya korkoring minowa' somi'ael.
hiza kabina:o' minowa' homlal.
hiza kabina:o' minowa' ma:tol.
hiza kabina:o' minowa' homoba:ang.
So'o Sin hiya'en?yako Sin 'ae'aewen.
niSo' yaba' Sin hiya'en?ma'an yaba' Sin kalihin.
hiza mae'iyaeh hiya'?hiza paza'.
hiza kamamanra:an hiya'?siya hi 'itih a kalih titiyon.
hiza kamamanra:an hiya'?siya kamatortoroe' ma'an.
nimon taew'an piza' mae'iyaeh?niya'om taew'an haseb mae'iyaeh.
So'o hayza' piza' 'aehael?ya:o hayza' 'aehae' minatini' minkoringan ki 'aehae' minayti' minkoringan.
hini korkoring piza' ka 'aehoe'?siya hayza' 'aehae' ka 'aehoe'.
So'o hayza' piza' ka kina:at?yako hayza' roSa' ka kina:at.
'isahini hinpilaz ila?'isahini hinSopat ila.
So'o ririm'anan hinpilaz min'itol?yako ririm'anan hinSayboSi: min'itol.
So'o hae:wan hinpilaz mae'rem?yako hae:wan hinlampez mae'rem.
hini kano'?hini katin.
hiza kano'?hiza kaehoy.
hiza kano'?hiza haleb noka habon.
niSo' yaba' hayno'?ma'an yaba' ray kakiSka:atan.
nimon taew'an hayno'?niya'om taew'an ray 'oes'oeso'an.
So'o 'inay'ino' mowa: i'?yako 'inay kilapa: mowa: i'.
So'o kaysa'an 'inay 'ino' mowa:i'?kaysa'an yako 'inay taew'an mowa:i'.
So'o 'isahini 'am 'ila'ino'?yako 'am lobih 'ay taew'an.
So'o rim'aen 'am 'ila'ino'?yako rim'aen 'am rima' ray 'oes'oeso'an.
hini 'in hiya' a korkoring?hini 'insiya'a korkoring.
hini 'in hiya' a Siri'?hini 'insiya'a Siri'.
So'o 'ampowa' ila?yako biSbiS ka masa'.
So'o nak'ino' ila?ya:o biSbiS ka ta'oeloeh.
hini 'aehoe'.
hini ngiyaw.
hini baboy.
hini katin.
hini Siri'.
hini tata:a'.
hini kabkabaehae:.
hini 'aelaw.
Sa'ila hoba:ang.
Sa'ila pae'rem!
Sa'ila kiSka:at!
Sa'ila payrarongaw hi baki'!
Sa'ila pa:tol!
yako rengreng manra:an.
nasiya kapa'onhaelan haeba:an.
nasiya kapa'onhaelan kayzaeh kita'en.
'in noka hini korkoring a kayba:en 'ima 'elngihan.
'in noka hini korkoring a kayba:en 'ima ngangilaehan.
'in noka hini korkoring a kayba:en 'ima bolalasan.
hiza kamanmanra:an 'ir'ira:i'an.
hiza kamanmanra:an kin makakreng.
nisiya kabat Sil'i:.
nisiya bekeS 'inaro'.
hini masa'.
hini kangeselan.
hini ngabas.
hini nepen.
hini ta'oeloeh.
hini bekeS.
hini kinmae'iyaehan.
hini 'ae'ay.
nimon taew'an piza' mae'iyaeh? niya'om taew'an SayboSi: mae'iyaeh.
siya kamatortoroe' ay? 'oka', siya sinsang.
So'o 'ampowa' ila? yako biSbiS ka ta'oeloeh.
mam 'omoral ay? 'ihi', haysani mam 'omoral.
'isahini hinpilaz ila? 'isahini hinSopat ila.
So'o kamakiSka:at ay? 'ihi', yako kamakiSka:at.
So'o nak'ino' ila? yako biSbiS ka masa'.
mam 'omoral ay? 'oka', homila: ila!
hini talka: Sil'i: ay? 'ihi', hini talka: Sil'i: a tomal.
'omoral ay? 'oka', homila: ila!
nimon taew'an rayno'? niya'om taew'an ray 'oes'oeso'an.
lasiya korkoring 'ima makakSiyae' ay? 'ihi', lasiya korkoring 'ima makakSiyae'.
hini kano'? hini katin.
kaysa'an kayzaeh ka kawaS ay? 'oka', mam 'omoral.
niSo' taew'an hayno'? ma'an taew'an ray 'oes'oeso'an.
So'o ra:am ay ta:kayba:en? 'ihi', yako ra:am ta:kayba:en.
hiza kano'? hiza haleb noka habon.
hiza kamamanra:an hiya'? siya kamatortoroe' ma'an.
So'o rim'an 'am 'ila'ino'? yako rim'an 'am rima' ray 'oes'oeso'an.
niSo' ngiyaw 'ima 'elngihan ay? 'ihi', ma'an ngiyaw 'ima 'elngihan.
nasiya taew'an piza' mae'iyaeh? nasiya taew'an Sopat mae'iyaeh.
So'o minowa' ay kiSka:at? 'ihi', yako minowa' kiSka:at.
ma'an kaka:at hayno'? niSo' kaka:at rini.
So'o ririm'anan hinpilaz min'itol? yako ririm'anan hinSayboSi: min'itol.
siya 'inSo'o'a kamatortoroe' ay? 'ihi', siya 'inmana'a kamatortoroe'.
So'o nak'ino' ila? yako biSbiS ka ta'oeloeh.
lasiya korkoring ra:am ay ma:tol? 'ihi', lasiya kin ra:am ma:tol.
hini 'inmana'a rayhil ay? 'ihi', hini 'inSo'o'a rayhil.
nimon taew'an piza' mae'iyaeh? niya'om taew'an haseb mae'iyaeh.
moyo kahiya' 'ila'ino'? yami kahiya' rima' ray 'oes'oeso'an.
siya 'inSo'o'a kamatortorooe' ay? 'ihi', siya 'inmana'a kamatortoroe'.
So'o 'isahini 'am 'ila'ino'? yako 'isahini 'am lobih ray taew'an.
hiza pongaeh.
hiza hinbetel.
hiza kaehoy.
hiza biyae'.
hiza 'aewpir.
hiza basaeh.
hiza tawmo'.
hiza 'iyok.
hiza kina:at.
hiza tati:iS.
hiza talka:.
hiza kabat.
hiza rayhil.
hiza kayba:en.
hiza ra:ma'.
hiza laleke:.
niSo' ngiyaw hayno'?
niSo' 'aewhaeS hayno'?
koko' ma'an hayno'?
'oya' ma'an hayno'?
hiza minkoringan hayno'?
hiza kamatortoroe' hayno'?
'iniya'oma kayba:en hayno'?
'iniya'oma rayhil hayno'?
'iniya'oma ra:ma' hayno'?
nisiya taew'an hayno'?
nisiya kakiSka:atan hayno'?
nisiya minayti' minkoringan hayno'?
ma'an Siri' hayno'?
ma'an baboy hayno'?
nasiya talka: hayno'?
nasiya laleke: hayno'?
niSo' 'aewpir hayno'?
nimon 'iyok hayno'?
nimon kaSboS hayno'?
nisiya mali' hayno'?
lasiya hayza' ka kaka:at.
lasiya hayza' ka tati:iS.
So'o hayza' ay ka 'aewpir?
So'o hayza' ay ka pazay?
yami hayza' ka rayhil.
yami hayza' ka kayba:en.
yami hayza' ka ra:ma'.
So'o hayza' piza' ka Siri'?
So'o hayza' piza' ka tata:a'?
So'o hayza' piza' ka 'aelaw?
siya hayza' piza' ka kabat?
siya hayza' piza' ka kina:at?
hini korkoring piza' ka 'aewpir?
hiza minkoringan hayza' piza' ka taew'an?
hiza minkoringan hayza' piza' ka kayba:en?
hiza koko:ol.
hiza taew'an.
hiza kakiSka:atan.
hiza hahila:.
hiza bintoe'an.
hiza homom.
hiza haleb noka habon.
'ilaS kas'ohaez ila!
bintoe'an kas'oehaez ila!
'ilaS kayzaeh kita'en!
bintoe'an kas'ohzaez ila ay?
haleb noka habon kita'en kayzaeh kita'en!
'ilaS kita'en kayzaeh kita'en!
hahila: kita'en kayzaeh kita'en!
kaysa'an kayzaeh ka kawaS!
hiza 'aewpir ay?'ihi', hiza 'aewpir.
hiza tawmo' ay?'oka', hiza basaeh.
siya kamatortoroe' ay?'oka', siya sinsang.
siya 'inSo'o'a kamatortoroe' ay?'ihi', siya 'inmana'a kamatortoroe'.
siya 'inSo'o'a kamatortoroe' ay?'oka', siya 'oya' ma'an.
hini talka: Sil'i: ay?'ihi', hini talka: Sil'i:.
niSo' yaba' 'ibabaw ay?'ihi', yaba' ma'an 'ibabaw.
niSo' 'oya' 'ibabaw ay?'oka', 'oya' ma'an 'ir'ira:i'an.
niSo' bekeS 'inaro' ay?'oka', ma'an bekeS 'itoSan.
hiza mae'iyaeh makakreng ay?'ihi', siya kin makakreng.
hiza mae'iyaeh makakreng ay?'oka', siya kin ba:in.
siya hayza' ay ka korkoring?'ihi', siya hayza' ka korkoring.
So'o hayza' ay ka 'aehoe'?'ihi', yako hayza' 'aehae' ka 'aehoe'.
So'o hayza' ay 'aehae' ka minayti' minkoringan?'ihi', yako hayza' 'aehae' minayti' minkoringan.
hiza taew'an mowahil ay?'oka', hiza taew'an 'ol'olae'an.
kaysa'an kawaS kayzaeh ay?'ihi', kaysa'an kawaS kayzaeh.
lasiya sa'sa'ih ka hahila: ay komita' ka tilibi:?'ihi', lasiya sa'sa'ih ka hahila: komita' ka tilibi:.
niSo' minayti' minkoringan mam mae'rem ay?'ihi', siya mam mae'rem.
lasiya korkoring mam makakSiyae' ay?'ihi', lasiya mam makakSiyae'.
'omoral ila! So'o maraS ay ka ra:ma'?'ihi', yako hayza' maraS ka ra:ma'.
mam 'omoral ay?'ihi', mam 'omoral.
mam 'omoral ay?'oka', homila: ila!
moyo rengreng rima' payrarongaw hi baki' ay?'ihi', yami rengreng rima' payrarongaw hi baki'.
So'o minowa' ay kiSka:at?'ihi', yako minowa' kiSka:at.
lasiya korkoring ra:am ay ma:tol?'ihi', lasiya kin ra:am ma:tol.
So'o ra:am ay ta:kayba:en?'ihi', yako ra:am ta:kayba:en.
'in'itol! te'en!kamatortoroe', So'o kayzaeh ay?
moyo kayzaeh!Sa:eng!
niSo' yaba' Sin hiya'en?
niSo' baki' Sin hiya'en?
niSo' kamatortoroe' Sin hiya'en?
nisiya minatini' minkoringan Sin hiya'en?
nisiya koko' Sin hiya'en?
nisiya 'oya' Sin hiya'en?
hiza sinsang Sin hiya'en?
hiza kamatortoroe' Sin hiya'en?
hiza kamakiSka:at Sin hiya'en?
hiza kamamanra:an Sin hiya'en?
hiza tatini' Sin hiya'en?
hiza tatini' hiya'?
'inowan / ka'inowan
'am rima' Somater ka kakrangi'an 'ini 'oya' ki yaba'.
lasiya kayzaeh ay?
lasiya kayzaeh.
So'o 'am rima' piza' hahila:?
rim'aen 'am lobih.
rim'aen 'ima 'ikakoza' 'am lobih?
'am rohaenan ila lobih ray taew'an.
So'o kayzaeh ay! niSo' raro:o' Sin hiya'en?
ma'an raro:o' Sin kizawen.
'ihi', siya minayti' ma'an, Sin ta:inin.
niSo' kano' kapatawawen?
'ataw, yako kitoya'en ila, 'ita' tasi'ael ila ay?
'a:ay! ya:o taSatalek ka pazay ki tatimae'. 'am kano' ka pa:tatimae'en?
'obay, 'oka' ila ka 'oesizo:, Sa'ila So'o bae:iw ay?
kaysa'an kawaS kayzaeh ay?
kaysa'an kawaS kayzaeh, 'oma:zaw.
'oma:zaw, 'ita' ta'ila tapanpanra:an?
'a:ay! ta'ila tapanpanra:an ray koko:ol.
rim'aen kawaS 'am nak'ino'?
bazae'en nakhara ba:yoS 'am mowa:i' ila, rim'aen 'am 'omoral mina.
So: ba:yoS mowa:i', 'iya'azem wa'isan ka ba:i' ki 'a'oral.
rim'aen ba:yoS 'am maSangay ay?
'okik ra:ami naehan?
kaysa'an 'ima piza' ila ka Sinangayan?
powa'aw! 'okay honasamez 'am matawaw.
'isahini hinpilaz ila?
'a:ay! 'iyawa' mina.
payhini 'alreheh panra:an potngor ray siwazay, ray kayi', hayza' kita'en 'aehae' kakiSka:atan, ray kabih 'isa:a' kabae:iwan ka kina:at.
kinbazae'an ka kina:at hayno' 'inaSkan?
ma'alo'! nom homoba:ang kaka:at ki kaka:atan kina:at hayno' 'inaSkan?
ma'alo'! nom homoba:ang kaka:at piza' Sinrahoe'?
roSa' Sinrahoe','aehae' 'ima' sobae:oeh, 'aehae' 'ima 'ol'olae'an.
kaka:at hayno'?
ya:o 'iyakina bae:iw ka tatpo'.
So'o Sarara' ka 'inak'ino'an ka rineme:.
hini sobae:oeh sowiti', hayza' ay ka 'ima 'ol'olae'an naehan?
naehan, ya:o taSamari' 'iniSo'.
'a:ay! hini' 'aehae' kayzaeh. koza' rayhil?
'a:ay! tawaelae' 'aehae' kabohoel ka rahil 'iniSo'.
So'o nakhara maSa:eng ila ma'an kaSa:engan.
kaSikar ila, tasingozaw ya:o 'iyakina maSa:eng ki 'inmana'a kapa'onhaelan, kayzaeh ay somapih ki So'on ka kaSa:engan?
niSo' kaSa:engan hayno'?
rawaS a tomal, ma'an 'inaraS kakrangi'an 'akoey a tomalan.
ma'alo'! kaSikar ila!
So'o ra:am a tomalan malnoSaySiyat.
yaba' ki 'oya' niSo' ra:am ay malnoSaySiyat?
yaba' ki 'oya' ma'an haSa' malnoSaySiyat.
baki' ki koko' 'ima tomotoroe' 'iyakin.
So'o ray rahoeran hayza' ay katatoroe'an ka 'alnoSaySiyat kapayaka:i'?
ya:o ray rahoeran 'am kiSka:at, 'okay 'alnoSaySiyat. So: lobih kala baki' ki koko' ray taew'an ya:o kil lasiya maehrahrang malnoSaySiyat.
'iwa' ay hayza' hi baki' ki koko' kamatortoroe' 'iSo'on tabin o.
'ihi' o, So: lobih kala baki' ray taew'an, ma' tatoroe' sowiti' ki baki', koko', maySoSowaw ma' ra:am ila mayaka:i'.
baki', koko', moyo kayzaeh ay?
yako maSriyae' hi moyo.
yami tatini' ila, basang kayzaeh wa'isan naehan, 'okik 'ayaeh.
'a:ay! ma'alo'.
So'o nonak ma' pakayzaeh ka basang o!
'obay, So'o piza' 'aehael?
yako hayza' 'aehae' minatini' ki 'aehae' minayti'.
lasiya kamapowa'?
'obay, So'o mari' ila ay ka minkoringan?
'ihi', yami haysiya kil tatini' saboeh somi'ael. mak'aehae' 'araS hila: 'oya' ki yaba' niSo' wa:ila panpanra:an kanman.
'inak'ino'an kapatawawen niSo'?
kamatalek ray kakiSka:atan.
yako minowa' tomalek, 'isa:a' yako minowa' a tomalan ka hini kapatawawen.
kayzaeh! hil'awan kapatawawen.
'akoey ay kamari'an?
tabin o! 'akoey kamari'an.
hayza ay ka 'ima nonak ka tatimae'?
hayza ka 'aelaew, bibi:, wa:i:, kae'niw ki tata:a' pinilosnaw. niSo' 'am kano' tatimae'?
ma'an 'am ka 'aelaew, bibi:,'ayam noka baboy wa:i: o por'oe'.
'am piza' powawan ka pazay?
yami saboeh maykaSpat mae'iyaeh, 'inSala' bo:ay So: maykaSpat.
'am kano' karae'oe:en?
bo:ay ka biro' ki sayza'.
'a:ay! 'am kano' naehan ay?
tatalek 'aehae' naehan ka kae'niw ki tata:a' pinilosnaw. takahini naehan, So: 'okik lal'oz taropa: ila.
papama' ka kalihapoyan wa'isan, baSe' hororay kabo:ayan ka rayhil.
So: 'am 'alikaeh 'isa:a papama' ka kalihapoyan.
yako rengreng papama' ka baSe' rima' taypae', kayzaeh hororay kabo:ayan.
'a:ay! 'ita' tapapama' ka kalihapoyan.
So'o rima' taypae' 'ampowa'?
yako 'am rima' bae:iw sowiti' ka kakrangi'an, 'isa:a 'am lobih ila.
siya rengreng biSbiS ka ta'oeloeh, mak'aehae' motae' biSbiS ka tiyal.
hayza' ay rima' pakita' ka sinsangan?
'am 'aehae' ka Sinangayan. So: 'aehae' naehan ka Sinangayan 'am lobih ila.
wae:ae', So'o kayzaeh ay? ya:o tiwaS. kawkel ray taew'an ay?
'inowan 'am mantamako'?
rim'aen ririm'aenan.
siya 'inowan 'am lobih?
nakhara 'am ray kari'ael 'am lobih.
So: siya lobih payaka:i' ila hi siya, nisiya hayza' ka kakrangi'an kanman. wa:ila mari', 'oka' ma' ya:o taSater, ma'alo'!
hini Sinpaehpa: kayzaeh a tomal si'aelen, nak ni 'oya' ma'an tinalek.
sa'iwaz ay? ya:o tatalam tasi'ael.
mita' Sapang kasi'aelen kayzaeh a tomalan si'aelen.
ya:o mina maSriyae' ni 'oya' ma'an ka tinalek ka tatimae'.
ya:o ma' hingha', ya:o hayza' hinghingha'an tinal'oemaeh 'okay lobih ray taew'an ila.
So: lobih ray taew'an, ya:o 'am somi'ael ka Sinpaehpa:,'inomaS, waliSan 'ayam, baehko' boe:oe' ki tinawbon.
So'o minowa' ka kano' howaw?
'ihi'! So: maSangay ya:o rengreng rima' manmanra:an ray 'oes'oeso'an. So'o minowa' ka kano'?
ya:o minowa' 'omalingo'.
'amiSan ila.
'ihi' a! kawaS maskes ila.
kayba:en hiniba: karpa: ila.
nakhara 'inokay hiba: ka kayba:en.
ray koko:ol ma' 'am homola' ila, korkoring komita' kinSiyae'.
korkoring ma'an komoSa' homola' ila koko:ol kita'en bolalasan, kayzaeh kita'en a tomal.
yami 'aehae' taew'an 'am ray taew'an miyarong 'a'iyaratal.
moyo 'am rima' manmanra:an ay?
'ihi'! yami 'aehae' taew'an 'okik rengreng honsasaboeh.
yami ma' 'am lobih walo' kala koko' ma'an ray taew'an.
korkoring mari' 'akoy ay ka 'ima ngangilaehan pinotoy rayhil?
'ihi'! lasiya ma' papsoeh ka pawa'.
'isahini somapih ka 'ima SaSo' tinal'oemaeh 'ita' 'am kinSiyae' saboeh!
siya 'inak'ino'an mae'iyaeh?
siya 'ima makakreng mae'iyaeh.
So'o 'ampowa' ra:am?
'ihi'! 'aring 'ima 'ol'olae'an tabin 'ibabaw.
siya matawaw ray kapatawawan nak'ino'?
siya matwaw makakreng, ma' 'okik papahowih 'am matawaw.
siya sawsawa'an, kayzaeh ka hin'az'azem, rengreng tatilhaehael ka mae'iyaeh.
'obay, So'o 'inowan 'am bowaw ray 'ima SaSo' taew'an?
'akoy ay ka Sobowawen ka kakrangi'an?
'akoy o, SaSil'i: hahi:il.
'obay, 'am tatilhaehael ay 'iSo'on?
'a:ay! nakhini 'am 'alikaeh Somobowaw. ma'alo' So'o tatilhaehaehael!
'izi' kaSikar la! 'ita' 'aehae' 'asang ma' 'am tatilhaehael.
rim'aen ka 'aybolen ila So'o.
ya:o 'am rima' ray kakiSka:atan tatoroe' kapayaka:i' ki kapa:tol.
kamatortoroe' hiya'?
lalo' kamatortoroe' ka 'alnoSaySiyat, kawkel kamatortoroe' kapa:tol.
ya:o minowa', tatoroe' 'akoy ka kina:at, ma' Sekla' ka 'ima SaSo' kapae'onhaelan.
nimon kamatortoroe' kano' naehan Sitortoroe'?
tatoroe' ka 'alnoSaySiyat, lobih ray taew'an malnoSaySiyat ay?
'ihi'! 'isahini ya:o ki 'oya', yaba' maehrahrang ma' malnoSaySiyat.
So'o ra:m ay malnoSaySiyat?
ra:am sowiti', noka SaySiyat kapayaka:i' 'aewhay katatoroe'en.
So'o kayzaeh ay payaka:i' sowiti' yako tabazae'?
soka payaka:i' pakSekla' ka saboeh.
'a:ay! yako 'obay a taboeh kaybaybaw Say walo'.
niSo' pinayaka:i' kayzaeh o!
yami 'aehae' taew'an rima' ripon manmanra:an.
moyo rima' piza' hahila:?
papama' kamahayap koza' kinhonaehnge:?
ray ripon komita' ka hahola', komita' ka Singil 'ima' minpongah.
kayzaeh a! ripon 'oemaeh kayzaeh kita'en a tomal, So: So'o honasamez ila, ma' Sa'ila panpanra:an 'oyaeh kita' ka 'oemaeh.
niSo' kapatawawen kano'?
ya:o kamatalek.
So'o 'ampowa' matawaw ka hini kapatawawen?
ya:o ray kakiSka:tan 'ima kiSka:at kamatalek.
'ihi', yako minowa' hini kapatawawen, rayhil ma' 'akoy.
'aehae' 'ilaS piza' hahila: kaSangayan?
sa'iwaz ay? So'o 'ampowa' ra:am?
siya sa'sa'ih ka hahila: 'am maehrahrang ka laleke:, sawsawa'an nanaw.
hingha' ay SaySiyat?
'oka'! siya Saypapa:aS.
nisiya kapae'onhaelan minkoringan kayzaeh kita'en o makakreng.
ya:o Sarara' hi siya' tomihoroe: ila 'ima kayzaeh kapae'onhaelan minkoringan.
siya 'am rima' homlal ay?
'a:ay! siya ra:am ay ma:tol ki homlal?
ra:am o! 'aring 'ima 'oel'oelae'an tani tatini' rima' paSta'ay. siya ma' ra:am ila.
nimon kapa:tol ki homlal kayzaeh ay kalalohayen?
nom homlal kayzaeh kalalohayen, So: rawak ila ma' homlal ila. kapa:tol 'aewhay kapa:tolen.
ya:o kayzaeh ay rima' komita' nasiya Si'a'inola'?
'a:ay! So: potngor ila ka'a'inola'an 'ita' tapae'onhael pakilwa'is inasiya.
SaySiyat hayza' ay ka 'ima nonak kaspengan?
hayza', ray noka moto: lampez 'ilaS, yami ma' paSta'ay ila.
'ampowa' hayza' ka hini kaspengan paSta'ay?
yami makakSiyae' ki ta'ay, pawa:i' hi ta'ay mowa:i' lalohay kil yami.
So: 'am paSta'ay ila, 'akoy ay katal'awanen howaw?
So: paSta'ay potngor ila SaySiyat ma' tomiya:aw ila, 'okik pae'oe'oe' 'okik tomayhobaz 'am paepae'aehae', nakhini kayzaeh ni' ta'ay ma' 'okik paSi'ayo' ani.
So'o ra:am ay ray taywan hayza' piza' SinSinraehoe'?
hayza' ka Saypapa:aS, 'amiS, SaySiyat, bonong, poyoma', rokay, paywan, ta:o:, Sow, Saw, kabalan, taroko, Sakiraya, Saytik.
hayno' 'aehae' Sinraehoe' haba:an ka mae'iyaeh?
'amiS haba:an ka mae'iyaeh.
'ima 'ititi'an mae'iyaeh kano' Sinraehoe'?
Sakiraya 'ititi'an ka mae'iyaeh.
'ima mowahil ka kakrowaSekan kano' Sinraehoe'?
Saypapa:aS ray taywan kaknamiSan, ila ha:o' wazwaz ma' hayza' ka mae'iyaeh.
kayzaeh ay
nom homoba:ang
'ima habiyalan
'ima nonak
kae'niw ki tata:a'
takahini naehan
kabo:ayan ka rayhil
'aehae' 'ilaS
sa'iwaz ay
ma' 'ihi'
hi yami
'okik ra:am
lampez 'ilaS
ya:o kayzaeh.
ya:o ma' kayzaeh, ma'alo'!
'ihi', yako kamakiSka:at.
siya ma' kamakiSka:at ay?
'oka', siya kamatortoroe'.
payaka:i' naehan!
bazae' naehan!
niSo' raro:o' Sin hiya'en?
ma'an raro:o' Sin maya'en.
nisiya raro:o' Sin 'atawen ay?
'oka', siya 'okik Sin 'atawen, nisiya raro:o' Sin 'omawen.
'ae'aew, So'o minkoringan.
nimon kamatortoroe' kamamanra:an ay?
'oka', niya'om kamatortoroe' siya minkoringan.
ma'an 'aehoe' 'ima 'elngihan.
o 'aehoe' 'okik hinowa' ki 'iyakin.
hiza wazwaz.
kaka:at niSo' hayno' ila?
kaka:at ma'an hini.
hini talka:.
hiza kabat Sil'i: ay?
hiza 'aehae' mae'iyaeh hiya'?
siya 'inmana'a 'oya'.
'oya' niSo' kano' ka kapatawawen?
siya kamatomnon ka kayba:en.
ray talka: babaw hayza' to:o' ka kina:at.
'aehae' 'ima ngangilaehan, roSa' 'ima 'elngihan.
hayza' hi baki', koko', yaba', 'oya', minatini', minayti' ki yako.
'oya', kin minremremi'!
wa:i' ila! kohaema' ila.
So'o ma' timasa' o!
niSo' piza' ka 'aehael?
taew'an niSo' hayno'?
niSo' taew'an ra:waS ay ki kakiSka:atan?
'oka', ma'an taew'an 'al'alihan ki kakiSka:atan.
So'o Say'ino' mae'iyaeh?
yako Say Sawi'.
So'o rim'an 'am 'ila'ino'?
'a:ay, pil'awan ila!
yaba' rima' ray 'oes'oeso'an 'omalep.
'oya' ray lolongan baehi' ka kayba:en.
yaba' ki 'oya' rima' ila matawaw.
hae:wan 'ilaS kas'oehaez ila.
yaba' ki 'oya' lobih ila ray taew'an.
yami ma'onhael komSa:o', komita' ka bintoe'an.
'omoral ila! So'o hayza' ay ka ra:ma'?
'anSo'o'a ra:ma' hayno'?
hini, binilis ma'an.
kayzaeh ay paSibae:aeh 'iyakin?
kin kayzaeh kita'en!
So: haba:i'in, lasiya naka kin Siyae'.
ka pongaeh ki hinbetel kita'en homhomiyaw.
watan 'ibabaw, 'opaS 'ir'ira:i'an.
ki kapa'onhaelan mina tatilhaehael pakaykayzaehan
'izi' 'aS'aSay ka rayhil.
patae'aes ila! ya:o rima' ray latar.
latar hayza' 'aehae' ka rakeS.
'ay rakeS babaw hayza' 'aehae' ka kata:kak.
kata:kak mam homngas.
mama' kin minremremi'!
'ataw, So'o 'am 'ila'ino'?
'oya' 'am maraS 'iyakin rima' ray sinsangan.
ya:o minowa' tomako: ka mali'.
'ampowa' minowa' tomako: ka mali'?
yako ra:am, hinlal ma'an kayzaeh.
'isa:a', 'ita' tapa'onhael ma:tol ki homlal.
So'o ririm'aenan hinpizal min'itol?
ya:o ririm'aenan hinSayboSi: min'itol.
So'o kayzaeh ay? ya:o 'ae'aew, 'okay 'ay taew'an ay?
'oka', 'okay 'okik ray taew'an, siya ha:aw ila rareme:an.
honha:i' 'am lobih ila.
moyo kahiya' 'ila'ino'?
baki' hayza' ay pasi'ael 'inimon ka kano'?
hayza', ni baki' ka kaehka:, tinawbon ki 'anhi' pinilosnaw Sipasi'ael 'iniya'om.
ya:o minowa' homoba:ang.
ya:o ra:am homoba:ang hi 'oya' ma'an.
nisiya bekeS 'elngihan o 'inaro'.
yasiwi' ila, homngas ila ka zizik.
homngas ila ka zizik, kas'oehaez ila ka 'ilaS.
kas'oehaez ila ka 'ilaS, kal'oe' hekla' ila.
kaysa'an homila: ay?
hayza', kaysa'an rikrika: a tomal.
'oya' rima' matawaw maraS ay ka ra:ma'?
'oka', siya mangowip ila maraS ka ra:ma'.
hila:an ya:o kayzaeh ay kaSlatar?
So: haysiya maSna'abe' 'izi' kaSlatar.
kayzaeh, 'ihoero: lobih koSa:o'!
rim'aen 'in koko' a hinbasezan ka hahila:.
ya:o ki minatini' kaysa'an ma'onhael paskayzaeh ka tinawbon.
rim'aen babe:ay hi koko'.
yami 'am pakSiSiyae' hi koko'.
hiya' nay?
koko', yami hi bo:ong ki kizaw, haewaeh naehan ka kateSnenan!
hi moyo ay, honaehnge: ila 'ima maSriyae' 'inimon.
kinSiwa'an nisiya to:o' ka pinayaka:i'
kayzaeh moyo 'a'ibabaw
kayzaeh 'ita' 'iyakaliyaeh saboeh
'aehae' kaSangayan hayza' piza' hahila:?
koza' kaSangayan kaysa'an?
yami 'am rima' patabil ka tatini'.
haysani haba:an, yami 'am maSangay ila.
haba:an'akoey ka ba:yoS.
moyo 'izi' kaSlatar o!
'a:ay, ra:amen ila niya'om.
la 'ae'aew 'aehae' taew'an 'ilaha:aw koko:ol romokrok ka 'iyok.
'ima kala' nanaw hiza, honhaha:i' mayha'ha' ila.
yami 'ima makakreng a tomal ka 'ae'aewzaeh.
lahi' ki 'obay lasiya hayno'?
ma' hi 'obay a! siya sa'sa'ih ka hahila: makakreng lomoehlohay.
'a:ay, nak'isaza ay! 'obay kin wa'isan.
ma'an yaba' kamapatiyay
sa'sa'ih ka hahila: ray pinatiyayan hopay 'am matawaw.
ta'oeloeh nisiya tiS'a'i'in noka hahila:
kayba:en nisiya ma' pa'is'oehen ila noka rarang.
yaba' hakhakhak mam sawa' noka kin Siyae'.
yako hayza' 'aehae' ka ritinSiyae'
ma'an ritinSiyae' 'aewhay ila.
hayza' 'aehae' 'ima 'alereh ka 'in'az'azem mama' mayhini
tasingozaw 'am nak'ino' rima' ha:aw taypae'?
papama' ka kalihapoyan o!
'am to:o' kaSepe:an.
ray ra:an 'akoey ka koroma'
papama' ka baSe' 'izi' papaylis 'am kaSna'itol.
taywan 'akoey ka koko:ol.
hayza', 'asang niya'om 'akoey ka koko:ol.
tasingozaw naehan, kaSiki pinoeh'ong ra:an may'ino'?
pinoeh'ong ray lamsong a kapayhahila:an, 'am rima' kayzaeh mayhiza walo'.
tasingozaw naehan, 'am nak'ino' rima' walo'?
hayza' ka baSe' kapapama'en.
kaSnaywasal hayza' ka kano'?
kaSikiraywasal hayza' ka 'aelaw, 'oeson, ka:ang ki 'abaS.
ka:ang piza' ka tatakay?
ka:ang hayza' maykaSpat ka tatakay.
noka wasal ralom 'iSkakano'?
noka wasal ralom 'ima bangih.
'ana ba:i' koza' kin wa'isan
'ana lalowa: koza' kin 'ibabaw
siya ma' 'okik tikot.
ray palono' 'ana 'inowan ma' mayha'ha' pinama' ka 'aelaw ki 'oeson.
koko', ya:o lobih ila!
yako kitoyae'en ila.
So'o 'iyasini'ael ka kano'?
yako 'iyasini'ael ka rokol.
ha:aw ray talka: hayza' ka rokol, So'o Samari' si'aeli!
So'o Sarara' ka kano' kasi'aelen?
yako Sarara' somi'ael ka pazay, niSo' 'am kano'?
yako Sarara' somi'ael ka tinawbon, 'okik Sarara' somi'ael ka pazay.
So'o ra:am ay tinawbon noka kano' pinaskayzaeh?
yako 'okik ra:am.
ya:o tapanabih 'iSo'on, tinawbon noka ho'ol pinaskayzaeh.
Sa:eng rini, tasingozaw naehan niSo' 'am kano' kasi'aelen?
pi:ih, 'isahini 'oka' ila ka pazay, wa:ay ila nanaw.
tasingozaw, niSo' 'am 'ima pae'is ay?
panabihani, ray taywan hayza' 'inak'ino'an ka boway?
hayza' ka lapowar, 'iyok ki tawmo', 'aroma' hayza' 'akoey naehan.
'oka', ya:o 'okik 'abe' somi'ael ka boway.
pak'akoey ka boway sini'ael, Sikkayzaeh ka basang.
taew'an niSo' hayza' ay ka bobowayan?
hiza bobowayan sa'sa'ih ka tinal'oemaeh minboway ay?
'ihi', kayzaeh ka tiniShila:an, 'isa:a' 'akoey ka mininbowayan.
hahila: kin rikrika:, 'ita' 'am'amoeh tahiwa' tasi'ael.
'a:ay, tahiwa' makSa'! potimo' sowiti' kayzaeh si'aelen mina.
So'o Sanhobaz ila ka walo'?
So: San'akoey ka walo', 'isa:a' mina 'am ma:kowi'.
mayhael salawa' ka walo' rengreng ta:nepen!
kamatortoroe' romokol 'iyakin komoSa', ya:o 'ima kayzaeh korkoring.
ray powawan ka pazay ki tatimae' 'ameten
somini'ael ila ra:am ta:nepen
kaysa'an ka kinsi'ael hayza' ka tata:a', 'oesizo:, hoewek o rawko'.
hini noka kakiSka:atan ay ka kinsi'ael?
'ihi', hini noka kakiSka:atan pinil'awan ka kinsi'ael no kamakiSika:at.
'ihi', pakbaba:ok ka kamakiSka:at saboeh ma' pak'iyakaliyaeh ka basang.
karim'aenan yako 'am lomoehloehay 'okay 'iya'azem ngizo' ila.
ka poe'oe' ma'an Sipanpangih Sipanramramo'.
tahoki', yako 'am bae:iw ka kaka:at ki kaka:aten kina:at.
niSo' 'am koza' kabae:iwin?
kaka:at 'aehae' ki kaka:aten kina:at 'aehae'.
kaka:at 'aehae' haseb rayhil, kaka:aten kina:at hae'hae' rayhil.
So'o 'am nak'ino' somapih?
'a:ay! lampez, Sam'iyaeh, mato:ol, monoSpat, monaseb, monSayboSi:, monSayboSi: o 'aehae', monmaykaSpat, 'ayo:! 'okik lal'oz, monhae'hae' rayhil nanaw.
yangkowa', be:ay 'iyakin So: roSa' ka 'ima haseb rayhil ma' kayzaeh.
yako So: ra:am ila matawaw, kayzaeh 'am 'akoey ka rayhil.
hini pinayaka:i' sa'owaz a tomal.
min'alay ririm'aenan tabin hae:wan 'okay Sangay 'am hinSaylo'.
nakhara 'am manmanabih 'inimita', 'izi' 'aS'aSay ka hahila:.
hininSaylo'an hayza' bazae'en nisiya tiktiktik hinngas.
'ana rima' kiSka:at a lobih 'ay taew'an
patinekla' 'iyakin komoSa', 'izi' i papahowih!
ririm'aenan hinSayboSi: kaSepe:an, 'oya' 'omitol 'iyakin.
ray kaksi'aelan ila, siya 'okay honasamez haysiya mam tikinsi'ael.
'inay ririm'aenan tabin hae:wan, siya 'oka' i Sangay.
sa'owaz hopay a tomalan 'oya'.
'ataw hayza' 'akoey ka Siri'
SepSepe: hayza' piza' ka Siri'?
'am'amoeh Saki:im hayno' ila?
tihoero:on ila! 'iwa' ray kamsobae:oeh bato' hikor 'ima hoSa:il.
ray 'oes'oeso'an a pinatiyayan langi: rengreng Sahoero: ka Siba:i' mam Somlo:.
'akoey ka Siba:i' minowa' ray hae:wan kas'oehaez komi:im ka kasi'aelen.
siya kamahoSa:il ray hinhinbetelan ki batbato'an mayna:a' ka 'aewhaeS a takem maray kansiya kati'a'la'an.
So: minhana: ka ngabas, ka 'aewhaeS a takem 'ana 'aehae' ma' 'okay pakrae:iwi saboeh.
papa:o' kin kayzaeh kita'en.
'ar'aringan, siya mina 'aehae' ka SibSiba:i'.
ray pongpongaehan babaw homayhayap.
'iya'azem! 'izi' i lo'aw'aw ray tinokangangan.
hayza' 'aehae' hahila: tatini' rima' raerae'oe:.
ka tatini' 'iyaSombil ka korkoring 'ay taew'an
'okik ra:ami, noka korkoring 'inaz'azem bi'i: a tomalan
lasiya maehrahrang komoSa' takha:hosong ila
honha:i', kita'en ka korkoring ha:hosong ila saboeh.
'in'alay 'isaza, latatini' honay taew'an pakaykayzaeh malahang ka korkoring ila.
So'o ra:am ay malnoSaySiyat?
rayno' So'o 'ima tatoroe' ka ka'alnoSaySiyat?
noka SaySiyat kapayaka:i' kayzaeh ay kaloehloehayen?
kayzaeh a tomal katatoroe'en, o 'am lomoehloehay mayak:i' pakpakaysawa'an.
So'o kin ra:am o malnoSaySiyat!
yami Say kilapa: hato SamSama:an.
moyo Say kilapa: ka SaySiyat haeba:an ay?
'oka', haeba:an ka Saypapa:aS.
kil yami 'ima ha:'asang hahi:il ka Saypapa:aS.
niya'om kakrowaSekan 'isahini noka Say rahoeran SikoSa' kam'amiSan SaySiyat.
nisiya 'akoey ka kinra:aman kapanpanabih, nak hini 'oemaeh 'ar'aringan nak'ino' mabasez, o mae'iyaeh 'inak'ino'an 'ima mabasez?
ni baki' pinanpanabih ma'an 'aSkanen ray hina'azem
Sipayaka:i' ila ma'an kapa'onhaelan.
'aelaw hehnak noka kano'?
ka kawaS 'am powa' tomobi:wa'?
hini kakra:aman ka howaw 'am hayno' kayzaeh katihoero:on?
ray kina:at hayza'! pakakreng kiSka:at, kayzaeh nom rompa: ka kinSekla'an mita'.
ya:o kayzaeh ay Somibae:aeh kanSo' ka kina:at hini?
ya:o 'oka' ka hini kina:at o, kinra:aman ma'an hi lalo' hayza', ya:o kayzaeh taSaSibae:aeh kalasiya 'iniSo'.
'a:ay, So: kayzaeh ila ka kinita', kina:at So'o nonak Sa'ila pinobih hi lalo' ila ay!
yami roSa' bae:iw 'apna'aehae' 'ima hingha' ka kapa:tol kina:at.
kina:at nisiya binae:iw 'in noka Saypapa:aS a kapanpanabih, ma'an binae:iw 'in noka SaySiyat a kapanpanabih.
ya:o 'iyakina'alikaeh ra:am koma:at ka 'in noka SaySiyat a kina:at.
ya:o So: ra:am ila ka 'in noka SaySiyat a kina:at
ya:o 'iyakinakoma:at ka kina:at, kaSateren ha:aw ray kamra:waS ma'an minatini'.
siya rima' kamra:waS matawaw, ya:o maSriyae' a tomal hi siya.
minatini', kayzaeh ay So'o?
kina:at niSo' kaysa'an ma'an mari'in ila, ya:o Siyae' a tomalan.
tinhoero: So'o kaSlatar ila, 'am hakamatortoroe' ila.
ya:o 'am makakreng kiSka:at
nak 'iSo'on, mayhael ma' 'ima tabin ka kamatortoroe'.
'aehae' 'aehae' ka kinita'an howaw ma'an Sika:at.
ma' kayzaeh lomoehloehay ma'an ka kinnarmeSan.
'ana homila: a 'omoral ka kawaS
nisiya kina:at paSpaSo'aehae' taew'an Sateren.
mae'iyaeh 'ima mari' ka kina:at, Siyae' ila saboeh.
kamaSater ka kina:at hin'az'azem ma' kinSiyae' a tomalan.
yami SaySiyat rima' 'omalep, 'inalepan ka waliSan 'a'apolen pakSibe:ay ka 'aeh'aehael.
'inakhini'an ka kak'i'iyaeh mina 'an mita' a kaspengan.
tatini' rengreng komoSa', "takem So: homngas 'am 'omoral, So: tomokowaw 'am 'omazaw."
hini pinanabih koSa'en
"So: 'iyaSamSem bazae' ka takem homngas, mowa:i' kin 'aehae' hahila: 'am 'omoral a tomal,"
kano' koSa'en kaborbor?
'inowan kayzaeh borbor?
'ana 'inowan ma' kayzaeh, hara ray 'ima honasamez 'okay patawaw kayzaeh paborbor
kita' So: ray taew'an hayza' ka 'aehael a hiya' 'oka' ila, 'izi' i paborbor ray 'imahowiS Sitiyaw noka kaspengan.
hini koSa'en 'in noka SaySiyat a tinaew'an.
'ima rara:waS ki hito' hayza' koSa'en ma:ih.
So: 'ayaeh ila, kayzaeh rima' ray sinsangan pakita' ka kak'ayaeh.
haysani ka pinpinaskayzaehan pakkayzaeh mita' ka kin'i'iyaeh.
hayza' hinghingha'an SaySiyat rowaSek ray hito'
ma' hayza' 'ima hinghingha'an ray rahoeran.
ray rahoeran kapatawawan 'akoey no hito', kin'asangan, pakSarara' ka 'al'alak.
'isa:a' haysani haeba:an ka SaySiyat rowaSek ila ray rahoeran pase'el, pakiSka:at ka korkoring.
hini noka SaySiyat koSa'en 'ima Sil'i: ka howaw, ma' noka SaySiyat kakrarotonan saboeh.
yami SaySiyat paSpaSo Sinrahoe' hayza' saboeh ka kapaSbaki'an.
So: paSbaki' ila kapaSbaki'an niya'om hayza' ka tinawbon, 'ayam, 'aelaw, 'oeson ki pinobae:aeh Site'en ka tatini'.
tinotatini' mari' ka ra:bos rima' homabos ka tatini', 'aehae' hinkosizaeh ray kapayhahila:an; 'aehae' hinkosizaeh ray kapnahe:heban.
paho'alo' ka tatini' kalahangaw ka Sinrahoe' mita', matawaw, kiSka:at 'ana kano' howaw ma' kayzaeh.
noka SaySiyat koSa'en So: roSa' Sinrahoe' makaksi'ael ila, kamamanra:an ki minkoringan koSa'en " 'aehae' halapaw" ila.
tatini' hayza' soma'oe' 'iniya'om ka kakrangi'an
paho'alo' 'iniya'om komoSa', moyo So: tikaehaew ila tamemeS pakakreng patawaw.
'ita' saboeh kayzaeh. ta kiSka:at ila.
'in'itol! te'en!
So'o ra:am ay kamatortoroe' mayaka:i' ka kano'?
kamatortoroe' yako haSa'. kayzaeh ay payaka:i' naehan?
ya:o 'okay bazae'. kayzaeh ay paksobae:oh ka kapanabih.
kita' ka hini! tani ma'an ka pinayaka:i' panabih.
pinayaka:i' tabin o.
payaka:i' naehan. paksoba:oh ka pinanabih.
'al'ohaz ka kina:at.
'a:ay, kamatortoroe'.
'al'ohaz ka kaka:at.
mari' ka tati:iS.
kamatortoroe', ya:o mangowip ila maraS ka tati:iS.
Sibae:aeh ka tati:iS kan niSo' kapa'onhaelan.
kaysa'an papayhini ila, pil'awan! rim'aen takakita' naehan.
So'o hiya'?
yako 'in baSi' a kamakiSka:at, yako Sin 'ataw en.
niSo' raro:o' Sin hiya'en?
ma'an raro:o' Sin 'omawen.
niSo' yaba' Sin hiya'en?
yaba' ma'an Sin kalih in.
siya 'oemaw.
siya Sin hiya'en?
'in siya a raro:o' Sin 'itihin ay?
'ihi', 'in siya a raro:o' Sin 'itih in.
'oka', nisiya raro:o' Sin 'oemaw en.
siya toway. siya 'ata' ma'an.
siya kapa'onhaelan ma'an, siya Sin hewen en.
So'o piza' ila tinal'oemaeh?
yako lampez tinal'oemaeh ila.
yaba' niSo' koza' ila tinal'oemaeh?
yaba' ma'an monaseb tinal'oemaeh ila.
So'o hayza piza' 'aehael?
yako hayza roSa' minatini', 'aehae' minayti'.
So'o rayno' kiSka:at?
yako ray walo' kiSka:at.
siya mama' ma'an.
ni mama' niSo' kano' kapatawawen?
siya kinSat.
siya minatini' minkoringan ma'an.
niSo' minatini' minkoringan hayza ay matawaw?
siya matawaw ray sinsangan.
lasiya roSa' 'aehael ay?
'oka', lasiya roSa' kapa'onhaelan.
So'o SinSinrahoe' ay?
'ihi', yako SaySiyat.
niSo' kamanra:an SinSinrahoe' ay?
'ihi', siya Saypapa:aS.
yaba' niSo' 'ibabaw ay?
niSo' minayti' minkoringan kiSka:at ila ay?
'ihi', siya kiSka:at ila.
minayti' niSo' ra:am ay malnoSaySiyat?
'ihi', lasiya ra:am malnoSaySiyat.
yako hayza to:o' 'aehael.
So'o rowaSek ki niSo' yaba' ki 'oya' ay?
So'o rowaSek ki niSo' baki' ki koko' ay?
'oka, ya:o 'okik rowaSek ki lasiya.
So'o rowaSek ki hiya'?
ya:o mae'onhal rowaSek ki ma'an yaba', 'oya' ki minatini' kamanra:an.
yako 'inay lamsong mowa:i'.
'inmoyo'a taew'an hayno'?
'iniya'oma taew'an ray lamsong.
niSo' 'asang hayno?
'asang ma'an ray lamsong.
'inmoyo'a hito' hayno'?
'iniya'oma hito' ray rareme:an.
So'o 'inowan 'am lobih ray hito'?
ya:o ray haba:an kaSangayan lobih ray hito'.
yako 'anka SaySiyat a korkoring.
latar maskes ay?
maskes o, pak'akoey ka hiniba:.
latar rikrika: ay?
'oka', homaba:i' ila, 'iya'zaw a tomal.
kaysa'an kawaS nak'ino'?
kaysa'an rohaenan kawaS 'nak'ino'?
kawaS 'oka' ka homom, bintoe'an kas'oehaz ila.
latar kawaS nak'ino'?
baba:aw mintawaeh, hahila: kas'oehaz ila, haleb noka haebon ma' kas'oehaez ila.
niSo' kawaS risaza 'inak'ino'an?
niya'om rini' ba:i' wa'isan a tomal.
kayzaeh, hahila: kas'oehaez ila.
yako 'am rima' kiSka:at ila.
kawaS maskes a tomal, pak'akoey ka hiniba:.
yako 'am kaSlatar ila.
'am 'omoral ay?
kaysa'an hayza' tomobi:wa', kita'en honha:i' 'am 'omoral.
'omoral ila ay?
baba:aw 'ina 'omoral ila, 'isahini mintawaeh ila.
kita'en 'ina 'omoral ila, katinaewae'an 'ima mis'eh.
hayza ay 'omoral? So'o 'ampowa' mintatapoS ka basang?
'isahini ray latar 'omoral ila, yako 'okay 'araS ka ra:ma'.
So'o kayzaeh ay?
'a:ay, ya:o ma' 'am bae:iw ka tati:iS.
'ita' ta'ila tabae:iw ka kasi'aelen kayzaeh ay?
kayni', yako 'ina somi'ael ila.
yako mangowip ila kinrika: ka linaSo'.
'am'amoeh Sa'ila kinrika:!
yako mangowip maraS ka linaSo'.
So'o hila:an 'am somi'ael ka kano'?
yako hayza maraS ka linaSo', 'ita' ma'onhael tasi'ael.
'ita' ta'ila ta 'osa: ka mali' ay?
'a:ay! tayla.
'ita' ta'ila ta Sembet ka mali' kayzaeh ay?
kayni', yako 'am kiSka:at.
mari' ka sasapoeh 'iniman.
'a:ay, hini sasapoeh 'iniSo'.
yako mam somapoeh, torong hi 'oemaw mari' 'iniSo'.
'ihi', sizaeh ila.
So'o 'ampowa' 'okay saepoeh?
yako sizaeh ila 'am somapoeh.
rape: hara:i', Sa'ila ti:iS naehan.
hiza hinohaes hara:i', Sa'ila ti:iS naehan.
naehan, yako 'i'ini' 'am somapoeh rini.
yako 'am rima' ma:tol ki kapa'onhaelan ma'an.
siya 'okik ray taew'an, So'o hayza' kano' ka howaw?
baki', yako hi 'away, hawaeh ka 'a'leb.
So'o hiya'?
toway, yako hi 'okay, ya:o mowa:i' rini 'am makakSiyae' ki So'on.
'ihi' o! yako maSriyae' 'iSo'on. 'am'amoeh wa:ila ta 'a'iyalatar.
Sa:eng, rae'oe: ka kashaw.
rae'oe: ka kashaw.
nimon ka kashaw rae'oe:on kinkayzaeh.
boway kayzaeh ay si'aelen?
ni 'oya' tinikinSa:o' kayzaeh ila, wa'ila ta si'ael ila.
'a:ay, ya:o 'am ti:ma' naehan.
pak'akoy ka somi'ael ki rinae'oe:, 'izi' kaSikar.
'a:ay! pil'awan.
hae:wan ila, yako 'am lobih ila.
So: kayzaeh 'am mowa:i' naehan o!
'iyawa' o.
'ita' saboeh kayzaeh, kaysa'an yako 'am maraS 'inimon rima' ray 'asang somingozaw ka tatini'.
'a:ay! 'ita' 'am malnoSaySiyat maehraehrang ki tatini'.
'ita' 'am potngor ila ay?
moyo ra:am malnoSaySiyat! tabin o!
'a:ay, kamatortoroe', yami hayza' mari' ka kakrangi'an.
'ita' potngor ila ay?
So'o Sa'ila poralom.
'a:ay, ya:o ta poralom.
kayzaeh o! 'ita' 'am nak'ino' rima'?
wa'ila rini, 'am bae:iw ka pinaSkira:a' kina:at.
'a:ay, ma'alo' kamatortoroe'.
kaysa'an So'o komita' ka kano'?
ya:o komita' 'akoy ka Siba:i' ki kabkabaehae:.
'am'amoeh, 'ita' 'am lobih ila.
'ayna:a' 'iyakin naehan, 'ae'ay ma'an hopay a tomal.
'ita' roSa' ta'ila ta lalangoy kayzaeh ay?
'a:ay! ta'ila!
risaza ka ralom 'i:zo' a tomalan, 'ita' rini lalangoy kayzaeh ila.
So'o nak'ino' mowa:i'?
yako manra:an mowa:i' rini.
So'o papama' ka kano' mowa:i'.
yako papama' ka baSe' mowa:i'.
So'o nak'ino' rima' ray kiyokay?
yaba' seme:ez ka koroma' pama' 'iyakin rima'.
koko' So'o nak'ino' rima' bae:iw ka tatimae'?
So'o 'am nak'ino' rima' ray lan'i'?
siya 'am nak'ino' rima' lan'i'?
siya 'am papama' ka kano' rima' taka:o'?
siya papama' ka kalihapoyan rima' ray taytong ay'?
'oka', siya papama' ka hikoki' rima' taytong.
hani hayza ay ka'ayna:a'an ka baSe'?
hani 'ima 'al'alihan ka ka'ayna:a'an ka kalihapoyan hayno'?
hin'aehae' Sinepe: 'am potngor ray tayzong.
seme:ez ka kapapama'an rima' 'o:lay honaehnge: ay?
'am hihingha'an Sinepe:.
So'o ra:am ay seme:ez ka ritinSiya'?
So'o hayza ay ka 'otobay?
ya:o hayza 'aehae' 'otobay.
ya:o kayzaeh ay somingozaw 'iSo'on?
kayni', ma'an kinra:aman 'okik 'akoy.
So'o hila:an honasamez ay? ya:o 'am rima' komita' 'iSo'on kayzaeh ay?
'a:ay, ya:o 'am ray taew'an mayna:a' 'iSo'on.
So'o rim'aen honasamez ay? ya:o 'iyakina somingozaw 'iSo'on noka SaySiyat ka kinbazae'an.
rim'aen ya:o 'am rima' ray 'os'oso'an, 'okik ray taew'an o.
yako bazae' So'o ra:am noka SaySiyat ka kaspengan, 'iyakina somingozaw 'iSo'on.
ma'an kinra:aman 'okik 'akoy, 'ana nakhini ma'an tiniSkobae:oh ma' 'am Sae'te:.
'a:ay, kayzaeh.
So'o 'al'alak.
ya:o 'inay walo' 'ima mowa:i'.
niSo' minkoringan SaySiyat ay?
'oka', siya Saypapa:aS.
So'o ra:am malno kano' kapayaka:i'?
yako ra:am malnoSaySiyat ki malnoSaypapa:aS.
kaysa'an kinSiyae' somingozaw 'iSo'on, payaka:i' naehan nom 'omalep ka tiyawan kayzaeh ay?
'a:ay. ya:o ray 'ima 'al'alak rengreng rima' 'omalep.
ma'alo', niSo' kaysa'an ka tinotoroe' kayzaeh a tomal.
ma'an pinanabih mina sa'owaz a tomal, noka tatini' Sinbil ka pinayaka:i'.
kaysa'an ka siningozaw papayhini, ma'alo' a tomal niSo' ka pinakra:am.
'izi' kaSikar, 'ita' ta 'a'iyalatar naehan.
yako 'am lobih ila, pakSiwa' So: mowa:i' naehan 'akoy ka baezae'en kinbazae'an.
'a:ay! 'iyawa' ila.
So'o kayzaeh ay, So'o 'am bae:iw ka kano?
ya:o 'am bae:iw 'aehae' ka talobong.
yako 'am bae:iw 'aehae' ka tatpo'.
ya:o 'am bae:iw ka talobong, nimon hayza ay kabae:iwen?
hayza, So'o 'am bae:iw piza'?
moyo hayza ay titibae:iw ka pinlong?
'oka', yami 'okay tibae:iw ka pinlong.
niSo' 'am koza' pinotoy?
ya:o 'am bae:iw ka 'aewpir.
So'o 'am bae:iw koza' tintin?
hini wa'isan a tomal, kayzaeh ay waelae' sowiti'?
ma'an 'am hini walo'.
hini walo' mato:ol rayhil, 'am bae:iw naehan ay ka 'aroma' kakrangi'an?
ya:o kayzaeh ay Somibae:aeh kanSo' ka rayhil?
kayzaeh a! niSo' 'am koza' rayhil?
yako mangowip maraS ka rayhil, yako kayzaeh ay Somibae:aeh kanSo' ka rayhil?
ya:o ma' 'okay 'araS ka rayhil.
kayni'! Sa'la' paSibae:aeh ka rayhil 'iSo'on 'okay pinobih 'iyakin.
kayzaeh a, So'o nonak mari'.
ma'an SipaSibae:aeh ila hi kizaw.
paSibae:aeh 'iyakin ka ritinSiya' ay?
'a:ay! rim'aen pinobih 'iyakin o.
ma'an 'aehae' nanaw ka ra:ma', 'ita' roSa' tapa'onhael tira:ma'!
So: 'iyakinita' kano' kina:at ma' kayzaeh payaka:i' 'iyakin.
yako 'inowan 'am minobih ka rayhil 'iSo'on?
kayzaeh, So: So'o hayza ila ka rayhil 'isa:a' pinobih ila.
So'o 'inowan 'am minobih ka rayhil 'iyakin?
kahiya' ma'an Sipinobih ila 'iSo'on o?
hini kaka:at ni ta:in pinaSibae:aeh 'iSo'on ay?
'ihi', kaysa'an ma'an Sinibae:aeh kansiya.
hini kaka:at niSo' Sinibae:aeh kala 'obay ay?
'oka', ni 'oya' ma'an binae:iw.
'a:ay, ya:o ta SaSibae:aeh.
payaka:i' hi hewen pinobih ka rayhil.
So'o 'ampowa'?
'akoy ka hinbetel, yako 'am SomikSik ka hinbetel, 'insa'an kaporalomon naehan.
niSo' 'inaSkan rayno'?
'inaSkan ray nom homawar langi:.
niSo' ra:i' pina'inbihin ila ay?
niSo' pinamowa' tatimae' kayzaeh ila ay?
hini polisoy kayzaeh ila kamari'in, hiza' Sina' 'i'ini' ka mari'in.
yami 'am noka 'ami' 'am pit'aelaw.
ray kala' 'i:zo' 'akoy ila ka rinakep 'aelaw.
So'o ra:am ay noka boehoe: 'omalep?
yako rengreng noka baseng romakep ka kaSnay'oes'oeso'an. mak'aehae' noka wawatos, maraS ka 'aehoe' rima' 'omalep.
So'o 'ampowa' ra:am nay?
Sakita' mita' ka binaseng, nakhara hayza kaSnay'oes'oeso'an pateleng ila.
So'o 'ampowa' ra:am?
niSo' 'inaSkan hiza kano'?
ma'alo' ila ka tatini', kaysa'an niya'om minari' ka 'inalep 'akoy.
'ihi' o! niya'om ka'alibihin ray 'asang ka 'a'apelen!
kaysa'an yako 'am tomortoroe' 'inimon nak'ino' malnoSaySiyat mayaka:i' ka boway.
'izi' pae'rem.
'izi' si'ael.
mari' niSo' ka kaka:at
'aSkan ka kina:at.
'aSkan ka ka'aymo'an.
hini kaka:at 'in hiya'a?
'in 'ataw a.
hini tati:iS 'in hiya'a?
yako 'okik ra:am
hiza 'in 'ataw a kayba:en ay?
'oka', hini 'in 'away a katoeh.
kamatortoroe', ya:o 'okay 'araS ka kina:at.
noka 'aroma' kaka:at ka:at.
ma'an tati:iS hawka' ila.
ma'an tati:iS tapaSibae:aeh 'iSo'on.
'ita' 'am patae'aes ila kiSka:at, 'am lobih ray taew'an 'iya'azem.
'a:ay. ma'alo' kamatortoroe'.
'ita' patae'aes ila 'am kiSka:at, pil'awan.
kamatortoroe' pil'awan.
'ita' saboeh kayzaeh, yako Sin 'oemawen.
'oemaw So'o kayzaeh.
'ita' saboeh kayzaeh, ma'an raro:o' Sin kalihin.
kalih So'o kayzaeh.
So'o kayzaeh, yako 'oemaw.
'oemaw So'o kayzaeh, yako ta:in.
So'o kayzaeh, yako kalih.
yako 'in baSi' a 'oya', yako hi kizaw.
yako 'in baSi' a minayti' minkoringan ma'an raro:o' Sin 'api'in.
siya 'inmana'a kamatortoroe', siya Sin bowa'en.
hiza mae'iyaeh hiya'?
siya minatini' kamanra:an ma'an, siya Sin bo:ongen.
'ihi', siya 'oemaw.
So'o 'oemaw ay?
hiya' 'oemaw?
yako 'oemaw.
ta:in 'inmana'a kapa'onhaelan.
minatini' minkoringan niSo' raro:o' Sin hiya'en?
minatini' minkoringan ma'an raro:o' Sin 'awayen.
niSo' minayti' minkoringan raro:o' Sin hiya'en?
ma'an minayti' minkoringan raro:o' Sin towayen.
siya 'oemaw.
siya lampez o haseb tinal'oemaeh ila.
nimon 'asang hayza' ay ka kakiSka:atan?
So'o kiSka:at ray 'asang kakiSka:atan ay?
hiza kamanra:an hiya'?
hiza minkoringan hiya'?
siya minayti' kamanra:an ma'an.
'oya' niSo' matawaw ka kano'?
siya hitay.
niSo' yaba' matawaw ka kano'?
siya niSo' minayti' ay?
'oka', siya 'in 'inoka minayti' ma'an a ka kapa'onhaelan.
'oka', siya minayti' minkoringan ma'an.
nimon taew'an hayza' piza' korkoring?
niya'om taew'an hayza' Sopat korkoring.
niSo' piza' minayti'?
yako 'oka' ka minatini'.
niSo' piza' 'aehael?
moyo 'aehael ay?
'ihi' siya minatini' kamanra:an ma'an.
moyo SinSinrahoe' ay?
'ihi', yami SinSinrahoe'.
siya ma' SaySiyat ay?
'ihi', siya ma' SaySiyat.
kaysa'an kawaS nak'ino'?
kawaS maskes, pa'akoy rae'oe: ka 'ima rikrika: ralom.
hahila: tiS'a'i', 'izi' ngowip poti' ka hahila:.
ray latar kawaS nak'ino'?
'akoy ka homom, 'oka' ka hahila:.
rim'aen kawaS nak'ino'?
rim'aen 'oka' ka hahila:, 'akoy ka homom, wa'isan ka ba:i'.
hini kawaS masmaskesan So: kaSlatar hiba: ka katoeh.
ray kaSangayan nak'ino' ka kawaS?
ray kaSangayan kawaS 'am kayzaeh.
hiza 'aehae' hahila: 'am 'omazaw, 'amkay 'oral.
'isahini hayza' ay 'omoral?
mintawaeh ila, hahila: kas'oehaez ila.
'omoral ila, ya:o 'okay 'araS ka ra:ma'.
latar hayza' ay 'omoral?
koe'hael ray 'amiSan 'am maskes ay?
'ihi', koe'hael ray 'amiSan 'am maskes a tomalan, pak'akoy hiba: ka kayba:en.
'ihi', haba:an 'am rikrika: a ta:an, pak'akoy rae'oe: ka ralom.
So'o minowa' ay ka naba:an?
yako minowa' ka naba:an, kawaS ha:olhoel.
So'o minowa' ay ka na'miSan?
yako 'okay minowa' ka na'miSan, ray na'miSan 'akoy ka ba:yoS.
ya:o mangowip ila maraS ka kina:at.
So'o 'am komsi'ael ka kano'?
yako 'am somi'ael ka pang.
So'o 'am komSa:o' ka kano'?
So'o komhaema' somi'ael ka kano'?
yako somi'ael ka tata:a'.
yami rima' tomako: ka mali'.
So'o 'inSa'la', ya:o 'insa'an taSa' ki:im 'iSo'on.
'ita' ta'ila lalangoy.
'a:ay! 'ita' tapa'onhael ta'ila.
kayni', 'ita' ta'inSa'la' Sobowaw ka kina:at.
So'o ta:ngepen ila ay?
'i'ini', ya:o mam bahi' ka powawan.
So'o romoe'roe' ila ay?
So'o bahi' ila ay ka powawan?
ma'an powawan bahi'in ila.
So'o 'ampowa' 'okay ti:ma'?
ya:o 'insa'an ila ti:ma'.
ya:o 'am lobih ray taew'an.
siya 'am rima' homlal.
lalaw, So'o 'ay taew'an ay?
'ihi', 'am'amoeh kaS'abo' ila.
moyo hiya'?
koko', yami hi 'away ki lalaw, hawaeh ka 'a'eleb 'iniya'om!
koko', yako mowa:i' ila komita' 'iSo'on.
lalaw, yako mowa:i' ila makakSiyae' ki So'o.
hini ma'an pinamowa' ka 'aewpir, Santalam naehan.
wa'ila! hini ma'an pinamowa' ka boway, Santalam.
hini boway kin 'anhil.
Sa:eng! hini ma'an pinamowa' ka baesaeh Santalam naehan!
wa! hini basaeh kin 'anhil.
So'o 'am somi'ael ay ka 'iyok?
yako 'aewhay somi'ael ka 'iyok, ya:o somi'ael ka linko kayzaeh ila.
So'o 'am somi'ael ay ka walo'?
'a:ay, ya:o minowa' a tomal.
yako 'am 'omazip ka boway 'iniSo'.
ma'alo', hini boway 'akoy ka ralom.
ya:o tamari' ka ralom 'iniSo'.
pak'akoy si'ael, ma'an tinalek ka tatimae' 'akoy o.
yako 'okik kaSikar o!
yako Sanbaba:ok a tomal, kayni' somi'ael ila.
yami 'am rima' manibih ay ka ra:i'?
'insa'an 'ita' 'am rima' rayno'?
kamatortoroe' 'am maraS 'ita' rima' ray ba:la'.
'ita' 'insa'an 'am rima' rayno'?
'isa'an 'ita' 'am rima' ray ba:la' ay?
'oka', kamatortoroe' 'am maraS 'inimita' rima' ray koko:ol.
'oka', kaysa'an 'ita' 'am rima' ray pinatiyay.
'ita' ta'ila takita' ka 'ayloSay.
kamatortoroe', 'ita' rima' ray koko:ol 'am komita' ka kano'?
'ita' rima' ray pinatiyayan 'ampowa'?
'ita' 'am rima' ray pinatiyayan komita' mita' pinamowa' ka basaeh, 'iya'azem ka 'ae'aewzaeh ki walwalo' o.
kamatortoroe' 'ita' 'am rima' ba:la' lalangoy ay?
'oka' 'ita' 'am rima' komita' ka 'ayloSay.
yako kaysa'an ila komita' ka 'ima 'i'iyaeh ka 'ayloSay.
wa! ya:o minowa' ka papa:o', kayzaeh a tomal kita'en
hiza hayza ka papa:o' homayhayap.
hiza 'okik papa:o', hiza walwalo'.
'a:ay, 'ita' 'okay rima' ray kamra:waS.
'izi' 'ae'ae:aew, balbalay 'am manra:an kayzaeh 'okay ngizo'.
yako 'iyakinita' a tomal.
So'o nak'ino' rima' ray hataS?
siya manra:an rima' ray sinsangan.
So'o nak'ino' rima' ray pengho'
So'o nak'ino' lobih ray taew'an?
mowi' papama' ka kano' rima' ray kakiSka:atan?
mowi' papama' ka kalihapoyan rima' ray kakiSka:atan.
'oka', ya:o papama' ka baSe' rima' kiSka:at.
So'o papama' ka zitinSiya' ay rima' kiSka:at?
'ihi' yako papama' ka zitinSiya' rima' kiSka:at.
So'o rima' ray taytong papama' ka kalihapoyan a hikoki'?
yako papama' ka hikoki', hikoki' 'alikaeh no kalihapoyan.
katibae:iwan 'al'alihan ay ki nimon taew'an?
'oka', yako seme:ez ka 'otobay rima' ray katibae:iwan.
'al'alihan, manra:an rima' ma' kayzaeh.
So'o kaysa'an honasamez ay?
yako kaysa'an hayza' ka howaw 'okik ray taew'an. So: 'inowan ila.
So'o rim'aen honasamez ay? yako hila:an taSa' kita' 'iSo'on.
'a:ay! kayzaeh.
kayzaeh ay 'omalingo'?
yako 'okik kayzaeh kita'en, ma'an saksaka: ma' 'okay tal'izaeh i, 'izi' la.
SaSin ma' 'izi'.
ma'alo' So'o pasingozaw 'iyakin.
kayzaeh, kano' niSo' kasingowzawen?
'isahini So'o hayza' ay ka kapatawawen?
yako ray kakiSka:atan matawaw.
korkoring niSo' ma' rowaSek ray 'asang ay?
'oka', korkoring ma'an rowaSek ray rahoeran.
So'o nonak ay 'ima rowaSek rini?
yako 'okik Sekla' a tomal ka hini howaw, So: yako ra:am ma' 'am pakSekla' 'iSo'on.
nimon nom 'omalep ka kakrangi'an hayza' ay kano' katiyawan?
niya'om nom 'omalep ka kakrangi'an, minkoringan 'aewhay pon'a:iS.
minkoringan kayzaeh ay rima' 'omalep?
'aewhay, minkoringan 'aewhay rima' 'omalep.
Si'Si' hini, niSo' 'am kano' naehan kabae:iwen?
niya'om 'oesizo: Sitil'amet ila.
So'o 'am bae:iw 'inak'ino'an ka kayba:en?
niya'om hayza' 'ima bolalasan ki 'ima his'alan ka kayba:en.
be:ay 'iyakin 'aehae' 'ima his'alan ka kayba:en.
kalih kaysa'an So'o rima' rayno'? So'o rima' homayaw ay?
kayni', yako 'am rima' bae:iw ka kayba:en.
nakhiza ya:o 'am tani 'iSo'on rima'.
hini 'aewpir koza' rayhil?
'aewpir 'aehae' tintin mato:ol rayhil.
kalih, yako mangowip ila maraS ka kaka:at, So'o kayzaeh ay paSibae:aeh 'iyakin?
yako ma' 'oka', hini 'in 'away a kaka:at.
ma'alo', ma' ma'alo' 'oyaeh hi 'away.
'am kano?
yako 'am minobih ka hini roSa' kina:at.
'a:ay, kano' naehan?
yako 'am Somibae:aeh hini to:o' ka kina:at.
'a:ay. to:o' hahila: sizaeh pinobih, 'izi' ngowip o.
So'o 'i'ini' pinobih ka tati:iS 'iyakin.
kahiya' ma'an Sipinobih ila.
ma'an tati:iS 'ampowa' hawka' ila?
niSo' Si: paSibae:aeh ila hi kalih ay
kiraeh. ya:o ta somingozaw hi siya.
tati:iS ma'an tapabae:aeh 'iSo'on naehan.
'oka', hini ni 'oya' ma'an binae:iw 'iniman.
ni kalih ka katoeh hingha' ki 'inSo'o a.
nisiya katoeh 'ima 'elngihan, ma'an 'okik hingha'.
'away, So'o hayza' ay Somibae:aeh ka rayhil kala kalih?
hayza', ya:o koSa' kaysa'an 'am minobih hi siya, yako mangowip ila maraS ka rayhil.
So'o 'inowan 'am minobih?
ma'an rim'aen ka pinobih hi siya.
'a:ay, ya:o tapanabih hi kalih.
'aewhaS 'am noka linanger romakep, kaehka: 'am noka talnga' romakep, nakhini 'am kayzaeh.
'iwa'ay 'am nak'isaza o!
ya:o tatortoroe' 'iSo'on 'am nak'ino' paskayzaeh ka hini roSa' baseng.
'a:ay! kayzaeh o! nakhini ya:o ma' 'am romakep ila ka 'inalep.
ray pinatiyay ka hinbetel 'a'ibabaw ila, So'o Sa'ila ray saksaka: mari' ka sawki', 'ita' ta'ila ray pinatiyay.
sawki' niSo' hayno 'inaSkan?
ray takil langi:, So'o kaS'abo' ray saksaka: ma' 'am komita' ila.
'iya'azem 'am mari', 'izi' patipangih. hiza sawki' soma:om a tomal.
'izi' Sarak ma'an ka binaseng!
niSo' baseng hayno'?
baseng ma'an ray kaehoy wahoer.
So'o 'ampowa' ra:am?
yako hayza' tomiwaSaw rini, 'isa:a' ya:o ra:am ma'an hayno binaseng.
hini 'awbo', niya'om 'aSkanen ray lolongan nom pit'aelaw.
niya'om hiza 'oka' ka 'awbo', yami noka kapnazip romakep ka 'aelaw.
yako 'inokay noka kapnazip pit'aelaw So'o tortoroe' 'iyakin kayzaeh ay?
'a:ay! 'ita' ta 'oSa' nazip.
niSo' kapnazip kakoway ila, nakhara ka:asen ila noka 'aelaw! So'o 'am'amoeh hoehoeh ka kapnazip.
naehan, hini palono' 'aewhay ngilol a tomal. ya:o rini tahoehoeh ka kapnazip, So'o Sa'ila riza mari' ka 'ami' 'iniman.
So'o hoehoeh ka 'aelaw rini kanman ya:o tatilhaehael 'iSo'on tahoehoeh.
tabin o! kaysa'an 'akoy ka minari' kataboe'an ka 'aelaw mayha'ha' ila.
'ita' talobih ila tapakSibe:ay ka saboeh.
'izi' makakSiyae' ila, 'am'amoeh SaSa:eng ray kaSa:engan.
kaSikar ila, yako papahowih ila!
kaysa'an minay haseb ka Sinangayan, rim'aen maSangay, ta'ila tapanpanra:an!
'a:ay! 'ita' ta'ila rima' ray ba:la'.
rim'aen ririm'aenan So'o 'am powa' ka kano'?
rim'aen kaSangayan, ya:o 'am ki 'oya' rima' kiyokay.
yako 'iyakina moetae', ya:o 'am rima' kata'owan.
So'o maSroko' Sangay naehan.
kamatortoroe', yako biSbiS ka tiyal, 'am rima' kata'owan.
'a:ay, 'am'amoeh 'oSa'.
yako kayzaeh ay rima' ti:ma'?
'am patae'aes ila, 'insa'an ila 'oSa'.
'a:ay, lobih 'iyawa'.
'a:ay, pakayzaeh ka basang.
'away hayno'?
siya biSbiS ka tiyal, siya 'ay kata'owan.
kamatortoroe', 'obay biSbiS ka kaSlar, kaysa'an maSangay.
siya rika: ila.
pakSekla' hi So'o nonak.
niSo' raro:o' Sin hiya'en?
ya:o Sin ta:inin.
So'o kano' Sinrahoe'?
yako SaySiyat.
niSo' 'aehae' taew'an SinSinrahoe' saboeh ay?
'ihi', yami 'aehae' taew'an SaySiyat saboeh.
'oka', yaba' ma'an SaySiyat, 'oya' ma'an moto:.
'oka', siya tatini' noka hito' mita', siya monmaykaSpat tinal'oemaeh ila.
minatini' kamanra:an niSo' tatini' a tomal ay 'iniSo'?
So'o koza' kin'ibabaw?
honaehnge: ila 'okay kakita', So'o nakhara 'ibabaw ila?
So'o kerpe: ila ay?
'oka', niSo' 'okay paylal'oz ka kinita'.
So'o bali' ila ay?
'oka', yako kerpe: ila.
'ihi', 'isahini ya:o mato:ol kongkin kinSil'i: ila.
'ataw 'am 'ila'ino'?
siya 'am rima' boeloe' ka sae:pae'.
'ataw hayno'?
tapaS hayno'? siya 'insa'an 'am 'a'inola' 'ae'ae:aew.
siya ray kapakba:awan, ya:o taSakobae:aeh hi siya.
ta'ila konkon ka linaSo'!
'oka', siya 'am 'a'inola' tomkaw.
ray ka'a'inola'an ka hahila: So'o 'am 'a'inola' ay?
'ihi' a, yako 'am 'a'inola' 'ae'ae:aew.
'ita' ray ka'a'inola'an ka hahila: 'am powa' ka kano'?
'oka', 'ita' 'am tibtibae:iw ka mali'.
So'o homobaz ila, wa'isan o!
koko' 'ay taew'an ay?
'ihi', siya ray pino'azisan mae'rem.
koko' ray taew'an ay?
'oka', baba:aw siya kaSlatar ila, hae:wan ila 'am lobih..
siya ray minaypoSal tinaew'an, So'o Sa'ila ki:im hi siya.
'ataw o, honaehnge: ila 'okay kita' 'iSo'on. So'o kayzaeh ay?
kayzaeh a! ya:o mowa:i' 'am 'a'iyalatar ki So'o.
baki', yami lobih ila.
nimon baki' 'okik 'ay taew'an, siya ray pinatiyayan, moyo 'ay taew'an 'ayna:a' hi siya.
honaehnge: ila 'okay kakita', So'o 'ibabaw ila.
komita' So'o mowa:i' yako kin Siyae'.
'izi' ila patawaw, ya:o milkashaw ma' kayzaeh ila, 'ita' ta'a'iyalatar ray kinbaki'an.
ma'alo' ila 'iSo'on, yako 'am lobih ila.
hini tata:a' baba:aw hiwa'en, be:ayen 'iniSo' 'alibihin si'aelen.
'ita' rim'aen hila:an ta kakita' kayzaeh ay?
kayzaeh, 'ita' 'am rayno' kakita'?
'ita' ta kakita' 'ay kakiSka:atan kayzaeh ay? yami 'am 'omalingo'.
ray niya'om hito' Singil So: minpongaeh kayzaeh a tomalan kita'en. So: minpongaeh ila So'o wa'ila ki:im 'iyakin!
So: paSta'ay ila wa'ila!
So'o 'ampowa' lobih ray hito' rowaSek?
yako 'am lobih tomotoroe' ka korkoring.
'ampowa' 'okik ray rahoeran tomotoroe'?
yako maSriyae' 'inmana'a hito', ma' 'iyakina matawaw no hito' ma'an.
So'o ra:am a tomal tomnon, hiya' tomotoroe' 'iSo'on?
koko' ma'an, siya ray niya'om hito' 'ima wa'isan tomnon.
tomnon ka kayba:en koSa'en niya'om kaspengan, yako 'iyakina pataSilotor ka kaspengan.
yako nonak pinaskayzaeh!
'oka', 'aehae' ka Sinangayan ma' kayzaeh ila. ho'ol pilwaha:anen, 'isa:a' pa'oSa'en ka tatamol 'ilo'en, 'isa:a' kayzaeh ila 'aSkanen ray totowih 'izo'.
niSo' kano' katibae:iwen?
ma'an hini hayza' ka silih ki 'oe'oeng, saboeh yako nonak pinamowa' o!
bae:iw hini roSa' 'am koza' rayhil?
yako minowa' ka hini kayba:en, 'am koza' rayhil?
wa'isan a tomalan, waelae' sowiti' kayzaeh ay?
'a:ay! nakhini ya:o 'am bae:iw 'aehae' 'ima 'elngihan ka kayba:en.
yako 'am bae:iw hini ka malat ki hini koloban.
'a:ay! waelae' sowiti' 'iniSo'.
wa'ila kita' o! hayza' ka kayba:en ki tatpo' katibae:iwen.
hini kayba:en koza' rayhil?
kayba:en so'hae' to:o' o monaseb rayhil, to:o' ka kayba:en 'am 'aehae' siyaen rayhil.
yako bae:iw so'hae' nanaw, be:ay 'iyakin 'ima SaSo'.
So'o kayzaeh, yako 'iyakina bae:iw ka Sinpaehpae: ki mae'aew 'ayam.
Sinpaehpae: Sitil'amet ila. yako hayza' naehan ka tani' piyang, So'o 'am bae:iw ay?
'a:ay, be:ay so'hae' 'iniman, yako rim'aen ila mowa:i' bae:iw ka Sinpaehpae:.
'a:ay, ya:o noka bilas potoyon 'iniSo', nakhini monaseb rayhil.
So'o 'am ila'ino'?
kitoya'en ila
kaysa'an piza' ka Sinangayan?
koza' rayhil?
niSo' hayza' piza' 'aehael?
niSo' kano' kapatawawen?
ray kasi'aelan
'am laleke:
'am somi'ael ka kano'?
siya 'ima makakreng mae'iyaeh
'am tatilhaehael ay?
siya nakhara hayza' ila kapae'onhaelan
SinSinraehoe' hayza' piza' Sinraehoe'?
kita' ka hini! tani ma'an ka pinayaka:i' panabih.
'in siya a raro:o' Sin 'itihin ay?
'ita' ta'ila taSembet ka mali' kayzaeh ay?
So'o 'ampowa' 'okay sapoeh?
'ita' tapa'onhael si'ael ka linaSo' ma'an.
naehan, yako 'i'ini' i 'am somapoeh rini.
'a:ay! ta'ila.
'a:ay, ya:o tamari' ka tati:iS.
kaka:at ma'an minpoetoeh ila.
koko', yako mowa:i' ila komita' 'iSo'on.
lalaw, yako mowa:i' ila makakSiyae' ki So'o.
ma'an raro:o' hi 'ataw.
yami ray 'ima hingha' kakiSka:atan kiSka:at.
ya:o 'isahini lampez tinal'oemaeh.
ya:o minowa' Sekla' ka 'ima SaSo' kapa'onhaelan yami kayzaeh ma'onhael ma:tol ki lalangoy.
ya:o hayza' 'aehae' minatini' kamamanra:an siya Sin ta:inin, siya 'isahini lampez o 'aehae' tinal'oemaeh.
ya:o minowa' lalangoy, ray minaSangay, yami 'aehae' taew'an ma'onhael rima' lalangoy.
yami tani kamatortoroe' kiSka:at, yami ma:tol ila nom Sempe: kapa:tol.
ni 'oya' ma'an raro:o' hi maya'.
yako ki minatini' kamamannra:an minowa' ma:tol.
ya:o 'in noka SaySiyat a korkoring.
niya'om taew'an hayza' haseb mae'iyaeh.
niya'om taew'an hayza' to:o' 'aehael.
ya:o ki yaba', 'oya' minatini' kamamanra:an ki minatini' minkoringan ma'onhael rowaSek.
kaysa'an ya:o ki 'oya' 'am rima' manmanra:an.
ma'an yaba' 'ibabaw, yaba' ma'an kinSat.
yaba' ray taew'an ki yami malnoSaySiyat.
yako minowa' yami 'aehae' taew'an mae'iyaeh.
'ima Sera: kawaS kinhis'alan, kawaS 'okik kaskes ma' 'okik rikrika:, ba:i' kin'iya'zaw.
yami ray hinhinbetelan maSa:eng somi'ael ka pang, basang hila:en noka hahila:, koza' kinha:olhoel.
hila:an kawaS 'iniyangangilaeh ila.
'oya' manabih, nakhara bayoS 'am mowa:i' ila.
hae:wan ray kawaS 'oka' ka homom, bintoe'an kas'oehaez ila.
yami ma' 'am lobih ila.
pakSiwa' bayoS 'izi' wa:i', ya:o 'iyakinakaSlatar manmanra:an.
ya:o somingozaw hi 'oya', 'ampowa' kawaS ngangilaehan.
ray karara:an, ya:o paho'alo' ka bintoe'an.
niya'om kakiSka:atan 'okik sobae:oeh, 'okik 'akoey ka kamakiSka:at, SaSekla' hahi:il.
sa'sa'ih ka hahila: somaepoh, 'ita' 'am 'okay pakhara:i' katatoroe'an.
hayza' mae'iyaeh tomi:iS ka hinohaez, hayza' mae'iyaeh somaepoh ka rape:.
yako ma' minowa' ni baki' ka kashaw, kayzaeh rae'oe:on.
yami ma' ra:am somaepoeh ray kakiSka:atan kalihokan, 'ita' 'a'apel kapatawawen, kakiSka:atan sa'sa'ih ka hahila: ma' 'am 'okik hara:i'.
ray 'ima hila:an, yako ki koko' ma'onhael tikinsi'ael.
kahiya', yako rima' ray 'asang payrarongaw hi baki'.
baki' komita' 'iyakin, pasi'ael ka ba:ay o parae'oe: ka kashaw 'iyakin.
koko' mari' 'akoey ka 'aewpir, rokol ki 'oe'ong, Sipa'alibih 'iyakin ray taew'an.
yako ki lasiya papil'awan ila, So: honasamez ila 'am mowa:i' naehan komita' hi lasiya.
yako tikot ka Siba:i', isa:a kayni' komita' ka Siba:i'.
ray kakita'an ka Sinpanan hayza' ka ba:ong, hanowan ki heklaw, ma'an kakhayza'an 'inokay Saehoro: i' hini Sipanan, kaysa'an kita'en ila hahi:il kinSiyae' a tomal.
yako komita' 'akoy ka kabkabaeha:, lasiya ray kaehoy babaw homayhayap, hayza' naehan Saehoro: ka kal'oe' ray kaehoy horo' 'izo' minae'rem.
mayhal 'am ki yaba' 'oya' ma'onhael 'am mowa:i' naehan rini.
ma'an 'inalingo', 'akoy, kapakita' hi 'oya' ki yaba'.
ka'ayna:an kapapama'an 'al'alihan kala mama' ray taew'an, papama' honha:i' ma' potngor.
yami 'in'alay taypae' papama' ka kalihaepoyan rima' taytong.
roehaenan, yami mae'onhael rima' ray titiyaman komSa:o'.
ray kaSpanan ka Sinpanan, yami tomabo: ka Siri' papama' ka hanowan.
rima' ray titiyaman 'asang 'akoy ka kapapama'an, 'isa:a yami papama' ka 'otobay rima' risaza.
'am lobih ila, kita'en 'otobay Sikarma' ila, 'isa:a yami' papama' ka baSe' lobih.
ray 'ima 'ol'olae'an niya'om taew'an ray walo', kiSka:at ila, ba:aw ila ray to'ing, 'isa:a ray raehoran ila nanaw rowa:Sek.
'isa:a, 'isahini tinal'omaeh ray 'ima 'inaro' ka kaSangayan, yako ki minatini' kamamanra:an lobih ray 'asang somingozaw ka tatini', 'am Sekla' ka 'in nonak a kaspengan.
'isa:a hini yami lobih ila ray taypae', 'okik ra:am ni mama' 'otobay tihoro:on ila ay.
ya:o somingzaw hi siya ra:am piza' kapayaka:i', siya malnoSySiyat ra:am a tomal, ma' ra:am 'oyaeh malnoSaypapa:aS, malnomoto: ki malnoripon.
kiSka:at ila ray kam'ibabaw kakiSka:atan, yako pawhi:il ila 'aehae' kakiSka:aten noka SinSinraeho' kaspengan. Sekla' ila ray taywan SinSinraeho' hayza' 'akoy ka 'ima 'okik hingha' ka kaspengan.
yako somingozaw hi siya 'isa:a ra:am ila, siya 'ima 'ol'olae'an kiSka:at ka 'alnoripon, minkoringan nisiya Saypapa:aS, siya ray kapatawawan Sekla' 'akoy ka moto:, 'isa:a siya ra:am 'akoy ka kapayaka:i'.
'ana yami haSa' baezae', niya'om noka laleke: 'alingo'on, 'isa:a kayzaeh hayza' naehan kabaezae'en.
Sekla' kin'akoy, nonak Sapang SaySiyat, sa'owaz maynonak a tomal, ma' kayzaeh patopa: ma'an Sapang ka Sinrahoe'.
'ima 'ol'olae'an 'okik Sekla' ka 'in nonak a kaspengan, komita' nonak ma' SaySiyat kaSikar a tomal.
'isa'an rohaenan, minayti' kamanra:an 'am lobih ray taew'an.
yami bae:iw ka por'oe', Sako: ki sitaew.
ray langi: kamatitibae:iw ka boway tahoki' Sa', "ma'an panrang ki 'a:immapizos 'anhih, o bae:iw sowiti' ay!"
yami bae:iw ila ka panrang ki 'a:imapizos.
yami maray kamatitibae:iw ka 'ayam, tahoki' Sa', "So'o 'am bae:iw ka kano? kaysa'an tata:a' sopaloy o kerpe:, 'aehae' to:o' kaeboehoel rayhil."
tahoki' Sa' hororay a tomal, 'amkay waelae' ila.
ray kabih tahoki' Sa', wa'ila bae:iw ma'an ka 'aelaw, ma'an 'aelaw rarahoe' o hororay.
minayna:a' kinhonaehnge:, kawaS ma' 'iyasiwi' ila.
yami pawa:i' ka 'aeh'aehael, ma'onhael mowa:i' komSa:o' ka 'ima kayzaeh kasi'aelen.
'am kiSka:at ila, siya Somibae:aeh kala kapa'onhan ka kaka:at, tati:iS 'oka' ma' kaka:atan ka kina:at.
monhael, monpoSal, monto:o' saeboeh ma' paSibae:aeh hi siya.
ya:o hayza' 'aehae' kapa'ohhaelan Sin kalihin, siya rengreng mangowip maraS ka kakrang'an.
mowa:i' 'aehae' hahila: kiSka:at, kalih minremreme' potngor ila ray kakiSka:atan, kalih mari' ka Sinibae:aehan ka kakrangi'an Sipinobih saeboeh ka kapa'onhaelan.
kalih tiSkobih ila ka kapa'onhaelan, mayaka:i' Sa' mowa:i' naehan siya nonak 'am maraS ila ka kakrangi'an, ma' ma'alo' kapa'onhaelan Somiwa' paSibae:aeh hi siya ka kakrang'an.
yako ray 'ima 'ol'olae'an, yaba' ki mama' ray 'ima rohaenan rima' 'omalep, maraS ka sibal ki wawatos.
yaba' ma'an ray 'asang kama'alep.
kalih 'isa:a homangih ila, siya bi'i: komoSa' 'ampowa' moyo saeboeh kayni' paSibae:aeh 'iyakin nom tomi:iS ka zinowas!
kapa'onhaelan nisiya' mayaka:i' hi siya, ma' So'o nonak 'okay 'araS o, So: paSibaehen ka kakrangi'an So'o ma' haSa' minobih!
'ima Sera: ila, lasiya' malibih ka 'inalep kakrangi'an lobih ray taew'an.
ma'an yaba' ra:am pakkayzaeh ka talnga', yaba' mayaka:i' Sa', hini nom romakep ka kaehka:, 'ita' pakkayzaeh kita' noka ka'alepen ka Sinarakan, baseng 'aSkan ray kapayziza'an nasiya'.
mak'aehae' ma' waliSan, mak'aehae' ma' hapis, 'oka' ma' kaehka:.
ray 'asang kamanra:an noka baseng romakep ka kakrangi'an, lasiya ma' ra:am Sitalnga' ki linanger maSkan ka binaseng.
'am 'omam'amoeh ma'onhael kil tatini' rima' 'omalep, yako sa'sa'ih ka hahila: lomoehloehay paskayzaeh nom baseng, kin'alikaeh ma'an 'inaSkan ka baseng, pateleng ila ka 'inalep.
yaba' komita' manabih 'iyakin, mayhael So'o 'am 'ima wa'isan kama'alep.
'isahini yako 'ibabaw ila, ya:o pama' ka boehoe: ki siwa:, tani hi yaba' rima' 'omalep.
lobih ray 'asang 'inalep Si'a'apel ka 'aeh'aehael.
yaba' Sa', ma'alo' a tomal noka tatini' ka hino'alo', mobe:ay 'ini mita' kin'akoey ka 'inalep.
tatini' monmaykaSpat ila tinal'omaeh, ma' kita'en nak 'al'alak naehan.
kakhayza'an kin'i'iyaeh hopay a tomalan ila Sowawen i ma:ma:ongan kita'en bangbangolan tatini' pa'alowa' kakilih'er moyo saboeh 'am kano' ka tatokoeh 'ana kano' ma' Soraterani
kowa' a ka 'oem'oemaeh kapipazayan mita' ila Sitokoeh ma:basez kita'en SibSiba:i'in ila 'am kano' kapawrowa' Sa 'ti'oetoeh ka sase:ezen 'am kano' ila naehan kaklobihan ki bongez ila
'in'alay ray hater Soyaepen potngor ray 'iniya'alay kita'en ponSabih ila Siyae' tomalan ila kita'en ka pazay 'ika lalikilikan ila kita'en 'iyabiyal ila kipazayan pisaka:en ila
kamatortoroe' maya' So'o kayzaeh ay?
sinsangan komoSa: tikot 'am rempe' ka 'aroma' korkoring, Sangay ray taew'an So: 'aehae' hahila:.
ma'alo' a tomal 'oya' ni 'oemaw
kaynapi' ka laro' tara:ol ila hi koko'
wa:on rowaSek ray kawaS.
'ina ray kapayhahila:an ka samiyan tomrong hi wa:on rima' kala SaySiyat a 'asang min'ae:aew ka SaySiyat. wa:on tomilhaehael ka SaySiyat, pakayzaeh ka 'oemaeh.
wa:on 'ina ray kawaS maraS ka tata'. min'alay 'isa:a', noka SaySiyat ka kasi'aelen, 'ana 'inowan ma' hayza' ka kasi'aelen. ha:aw saksaka: 'i:zo' 'inaSkan ka tata' 'ana 'inowan ma' mayha'ha', 'okay 'ameti ila.
wa:on ma'az'azem a tomalan o mahiwis ila, siya lobih ila ray kawaS, pil'awan ila! SaySiyat.
ya:o maybalbalay 'am manra:an. 'ana hopay, porawSe', homangih ma' 'okay 'intani' ka Sinarak.
So: hahila: he:heb ila, Sahaehae'oe:en ray rahoeran pinahiyo' 'obilangan.
'ana yako 'ima mabasez 'ay ba:la' langi: ka 'asang ha:aw ripon, sa'owaz ma'an kinra:aman, ma'an kiniSka:at, taywan hini 'oemaeh Sapang 'ima pabasez 'iyakin, 'isa:a' koSa'en taywan 'inmana'a hito'.
ray taywan, yako ki SaSinSinrahoe' SaSokayzaeh nak 'aehael, 'a'iyalatar ki SaSinSinrahoe' koza' kin kayzaeh, nak ray taew'an, nak ray 'asang nonak.
la kokoring ray ka:Seb mam makakSiyae', Sahoero: ka 'ae'aewzaeh lalobihlobih, 'iSka 'inoSa' 'am komi:im ka kasi'aelen.
noka korkoring rinakep ka 'ayloSay 'aSkanen ray ra:i, noka bato' 'opi: in ka kiko:. 'isa:a' korkoring miyataltalikiyan o ma:tol ila ka kapa:tol, kita'en hayza' 'aehae' 'ae'aewzaeh Sahoero: ka 'ayloSay, 'am komontotol, 'ana 'inay kayi' lalengeSen, Sipayka'nal kontotolon ma' 'okay kakoway.
la 'ae'aewzaeh 'isa:a' maehrahrang ila naehan, somapih ila ka 'am Somobowaw tatilhaehael ka 'am matawaw, honha:i' nanaw tirtiroSa'en nasiya Sobowawen ray hoero' 'i:zo' kinSiyae' a tomal, 'akoy ila ka kasi'aelen.
noka SaySiyat kaspengan pin 'a'apol noka tatini', paSpaSo'aehae' Sinrahoe' 'okik hingha'.
kakhayza'an So: 'al'alihan ila ka hahila: lasiya homopong ka binke: rima' Sememe: ka tata' a Si'Si' kala SinSinrahoe'. tal'awan pahila: ka kaphoel.
noka tawtawazay ma' hayza' 'oyaeh pin'a'apol ka howaw, hayza' Sapang kamamalahang Somahoe' ka hapoy, hayza' kama'owaz ka kawaS, ma' hayza' kamakomitkita' ka kapatawaw maylal'oz ay paponrowa', minminkoringan 'isa:a' nom tomalek ka Sinpaphae: kasi'aelen, 'am tomalek ka ho'ol 'aewhay Sipakita' ka kawaS.
kama'owaz noka kaphoel Sahoe'en monto:ol 'ay latar SiSaSbet hayza' ka 'azeng rima' ray kawaS 'am pa'azaw ka kawaS. kayzaeh ka kawaS Sinorateran ma' 'am kayzaeh ka sin'elan, hini ma' 'okay pakita' ka SinSinrahoe' 'am matawaw.
ra:am ay moyo komoSa'
'iS.... kayzaeh a tomalan
moyo ma' 'okik nak 'aroma'
ma'alo' no tatini'
'isa:a' ma'an ka:i' 'inimon no korkoring
yaba' matawaw lobih ray taew'an.
'oya' mam tikinSa:o' ka kasi'aelen.
ni yaba' sisilin 'awpo'on ramramayen
ni yaba' tilbabawen payaka:in Sa' "se'el, 'ibabaw!"
hiya' 'am 'a'inola' koma:at ka kina:at, Sater ka kina:at ray kala e-mail ALCD@ncco.edo.tw, 'ini 'ataw a taboeh titiyon.
2009 tinal'oemaeh 5 'ilaS 15 hahila:
korkoring 'a'ibabaw ila, hayza' nonak ka'oSa'an.
'obay hekla' ila, 'oemam'amoeh rima' SiS ka saboeh manabih ka hini howaw.
'aring 'isa:a', SaySiyat ray 'ima to:o' ilaS 'isa:a' noka Sa:wan Sinrahoe' kap'owazan ka kawaS, pakayzaeh 'inimita' SaySiyat ka kin'i'iyaeh.
baki' ki koko' 'okik Sekla' 'iniya'om
kamo'alay kil tatini' 'al'alikaehan mam tatoroe'
koSa'en ka kaspengan noka SaySiyat
'izi' 'az'azem
'izi' tikot
ni baki' pinabnabih ka:i'
korkoring 'amkay ngowipani
yami mahoero: ka kinitkita' ni ta'ay
korkoring, yako tatini' ila, So: ya:o milkasnaw Sisae:aeh ray kayba:en, So: yako haSa' ila hahway nonak, ho'az'azem kakhayza'an yako nak'ino' 'am tomortoroe' 'iSo'on, So'o 'aring ray 'ima 'ol'olae'an 'am mae'rem ila ma'an towa'isin 'am manabih 'iSo'on ka kinbazae'an tabin So'o maSnga'nga' ila.
mobe:ay ka pongaeh 'ini mae'iyaeh, niSo' hima' 'am haysiya kayzaeh sazeken. 'ita' mae'iyaeh So: 'am pawhi:il a 'am soma'oe' a paSiba:i', komita' ka mae'iyaeh kinSiyae' nonak ma' kayzaeh bazae'en.
So: tatini' 'aehae' 'aehae' 'oka' ila, hini 'iwan mita' koSa'en SaySiyat ka kaspengan maySoSowaw 'am hawka' ila. 'ana nak'isaza, 'ita' ma' hingha' 'am tani ka kawaS manra:an, mabasez, sem'el, makaksi'ael, masay, papaylal'oz ka Sinarak mintani' ray kin'i'iyaeh mita'.
'ita' mina paskayzaeh 'am bazae', tatoroe', 'i'iyaeh...ka kin'i'iyaeh, kaspengan noka tatini', tani pinanra:an noka kawaS taSilotor ka 'ima karpa: ka kinra:man ki 'ima 'es'es ka wa'is.
kakhayza'an kaSnaray 'oes'oeso'an 'aehoe' ra:am 'omalep 'angiS a tomalan.
kakhayza'an SaySiyat 'omalep noka boehoe: nanaw, okik 'akoey ka 'inalep, 'isa:a' tatini' manabih ka 'al'alak komoSa: ta'ila tarakep ka 'aehoe' nom tatilhaehael 'omalep.
kilkilo' rakepen 'a'iyak'iyak 'alibihin ray taew'an noka SaySiyat pakaykayzaehen 'am malahang ma' sobae:oeh ila, bi:il ila SaySyat hayza' ila ka 'aehoe' nom 'omalep.
kakhayza'an ka kinbazae'an komoSa' hayza' roSa' ka hahila:, 'aehae' he:heb 'aehae' kas'oehaez, 'oka' ka kinhae:wan, 'isa:a' tatini' Sa', "nakhini 'oka' a tomal kaSangayan, mae'iyaeh 'am hopay." 'isa:a' tatini' malroton ila ka SinSinrahoe' 'am rima' manae' ka hahila:, maehrahrang ila, ka tanohila: rima' nom manae' ka hahila:, 'isa:a' 'aehae' yaba' maraS roSa' ka korkoring, 'aehae' ka 'al'alak, 'aehae' 'o'owa' haysiya pinama', maraS ka 'iyok kasi'aelen, tinawbon rima' ila tanikapayhahila:an ra:an. nasiya 'iyok pipis karara:an Sipamowa'.
manra:an manra:an piza' ila tinal'oemaeh 'okik ra:ami, yaba' tatini' ila 'okik wa'isan ila, malbel ila ray ra:an, 'inaraS korkoring ma' 'ibabaw ila, roSa' ila nanaw mae'iyaeh rima' ray ka kas'oehaezan noka hahila:.
yami SaySiyat Sinraehoe'
'izi' ngowip 'iniya'om
'ita' 'am rasiwazay ila
So: 'ima honasamez ma' wa:i' kita' 'iniya'om.
hini pina:tol komoSa'- haysani ka 'al'alak ma:tol 'okik nak kakhayza'an paSihiway, 'ana baba:aw 'ima kakita', So: 'omahowis ka hin'az'azem, ma'az'azem ka kano' ma' Sipa:tol ila, "'izi' ngowip 'iniya'om" koza' kin 'akoey ka 'iniSriyae' 'isahini 'ita' 'am rasiwazay ila.
noka SinSinrahoe'an ka taSihima'an pinatka:i' ray maykaSpat kina:at.
ka pinobae:aeh hinabos Sisae:aeh ray kawaS ray ra:i'. ray 'oes'oeso'an nak habon 'okay 'okay Sahoero:i zinimos tinil'oeroek koSa'en 'am SakSakira:a' ka minaylal'oz pakhil'awan ka hin'azem ow!kay i na pi: korkoring nak halis kin 'alikaeh 'am sem'el Sikawsaw noka 'ima wa'isan ba:i' Sipantete: ka poe'oe' 'oti:imin ka masa' paySa'te: ka kinra:aman ha'ila 'ima bantayan kaehma' hino'mol ka SaySiyat ka:i Sihobaz noka 'am hemnak
honaehnge: ila pinoyae'awan ka sinawa'an ki SikSikar sinamoehan ngarngaran pinakzazihan papa'aybol ka pina'alo'an ray Sinaehae'an noka bintoe'an Siwa ani 'ima rarayap papa:o' boloe' ka kintikot paehmek ka pongaeh a walo' 'isa:a' te'en 'ima tatini' a tomalan ka:i' koSa' pil'awan ila ow! kay i na pi: na pi:
kakhayza'an hayza' 'aehae' taew'an, yaba', 'oya', baki' koko', 'isa:a' 'aehae' korkoring Sin ta:inin.
hayza' 'aehae' hahila: 'oya' ki yaba' 'am rima' matawaw ray pinatiyay maraS hi ta:in, 'oya' ki yaba' 'am komaloeh ka pinatiyay ta:in ray langi: nonak mam Siyae', komita' ray bato' 'i:zo' hayza' 'aehae' ka maylaS kinkayzaeh kita' en.
kakhayza'an kin'i'iyaeh 'aewhay, yaba' 'sa'sa'ih ka hahila: 'i'ini Sera: maraS ka kakrangi'an ma' rima' ila ray 'oes'oeso'an matawaw, tabin 'iyaSamSem 'isa:a' lobih ila ray taew'an, 'ana rohaenan ma' 'okay honasamez 'am tomnon ka kala' ki takil.
yaba' komoSa' 'am'amoeh 'ibabaw Sa'ila kiSka:at, 'izi' koSa' So: 'am rima' rayno' tikot lo'aw'aw paksasbong ka mae'iyaeh, 'omaybol a tomal ka mae'iyaeh.
kakhayza'an kin'i'iyaeh 'okik hingha' ki haysani, yako 'ima lampez o SayboSi: tinal'oemaeh hinra:iy ila, haSa' ma'az'azem, haSa' matawaw ray taew'an ka kapatawawen, 'ana kano' ma' haSa' pakpaka'alo'an.
ma'an hayza' 12 ka korkoring, 4 minkoringan, 8 kamamanra:an, kakhayza'an 'oka' ka sinsangan, 'ima 'i'iyaeh ka korkoring 6 nanaw.
'ana 'aewhay ka kin'i'iyaeh 'izi' ba:in! haysani to'oya' ma' 'okik hingha' ila, 'akoey ka kakiSka:atan, 'al'alak 'isahini ma' kayzaeh ila ka kin'i'iyaeh, haeba:an ka mae'iyaeh 'ibabaw ka kiniSka:at, maehrahrang ma' hahi:il 'ima malnoto'oya', 'in nonak a kapayaka:i' Singowip ila haSa' ila malnoSaySiyat.
'ana koza' kin 'ibabaw ka kiniSka:at nimon, ma'an ma' hayza' ka kapayaka:i' kapa'alowa'.
ma'az'azem ni yaba' pinayaka:i', manabih ni kabaki' pina'alowa'.
kakhayza'an SaySiyat 'ima haeba:an ka mae'iyaeh, 'okik ra:ami 'ima mabasez rayno', kakhayza'an mae'iyaeh kil 'aroma' Sinrahoe' ma' 'okik SaSekla', 'isa:a' tato'aelae'. kin'i'iyaehan nak kabkabaehae: 'oka' ka honrengrengan ka kakrowaSekan, ba:aw rayno' ma' rowaSek rayno'.
ni kabaki' 'okik 'inaro' ka kin'i'iyaeh, siya ray 'ima monaseb ila tinal'oemaeh 'isa:a' 'hayza' 'aehae' kamamanra:an korkoring, kakoko' ma' 'oka' ila, 'isa:a' kabaki' 'aehae' taew'an rengreng 'oka' ka kasi'aelen, 'oka' ka kayba:en, mae'rem ray ra:i' 'oka' ka poway sasisaw, kin'i'iyaehan hopay a tomal pakpaka'alo'an.
saksakaw homaba:i' maybalbalay nak tiSkobae:oeh niSo' ka pinayaka:i' ya:o mahoero: ila 'oem'oemaeh haysiya hingha' kita'en 'oka' 'iSo'on 'ita' 'inowan ila 'am sasbong
maSriyae' 'iSo'on maSriyae' 'iSo'on pina:tol maybalbalay mahoero: kakhayza'an ma:tol 'oka' nom somapal pakpaka'alo'an 'oem'oemaeh haysiya hingha' kita'en 'oka' 'iSo'on 'ita' 'inowan 'ila 'am sasbong
a tomal
'okay 'ameti
honasamez
pinanra:an
kin ra:waS
a tomalan
ra:am ay
'oepoeh na bo:ong
'okay Sahoero:i
tatini' ila
kiniSka:at
'okik ra:ami
hayza hi koko' baki' oya' yaba'
minatini' minayti' ki yako
tomkaw tomkaw tomtomkaw
Saehae' ray ralom
'oemoral ila
yami kakaykayzaeha
Somowaw ka waliSan
makakSiyae' ki korkoring
paSta' ay ila
lalohima' ra: wak ma: tol
homabos ka tatini'
tomobi: wa' ila
ta:in hakowaw ila
komaloeh ka tata'
mamowa' ka rokol
tanohila: rima' manae' ka hahila:
'aehae' ka hahila: Saehae' ila
tomokoeh ka pazay
ray kawaS hayza roSa' ka hahila:
wa:on tomortoroe' ka SaySiyat
'aehae' hi 'oepoeh na bo:ong.
hiza kal'oe' ay?'oka', hiza 'okik kal'oe'.
siya kamamtortoroe' ay?'oka', siya 'okik kamatortoroe'.
siya 'inSo'o'a kamatortoroe' ay?'oka', siya 'okik 'inmana'a kamatortoroe'.
nisiya kayba:en 'ima ngangilaehan ay?'oka', nisiya kayba:en 'okik 'ima ngangilaehan.
'oya' niSo' 'ibabaw ay?'oka', siya 'okik 'ibabaw.
niSo' bokeS 'inaro' ay?'oka', ma'an bokeS 'okik 'inaro'.
hiza 'aehae' mae'iyaeh makakreng ay?'oka', siya 'okik makakreng.
So'o sa'sa'ih ka hahila: ay kiSka:at?'oka', yako 'okik sa'sa'ih ka hahila: kiSka:at.
So'o mam kiSka:at ay?'oka', yako 'okik 'am kiSka:at.
'omoral ila! So'o maraS ka ra:ma' ay?'oka', yako 'inokay 'araS ka ra:ma'.
'ima 'omoral ay?'oka', 'okay 'oral!
siya hinowa' ay ka hiza kina:at?'oka', siya 'okik hinowa' ka hiza kina:at.
moyo sa'sa'ih ka hahila: ay mowa:i' rini komSa:o'?'oka', yami 'okik sa'sa'ih ka hahila: mowa:i' rini komSa:o'.
hiza korkoring minowa' ay homoba:ang?'oka', siya 'okay hinowa' homoba:ang.
hiza korkoring ra:am ay ma:tol?'oka', siya haSa' ma:tol.
moyo 'am rima' ray kakiSka:atan ma:tol ay?'oka', yami 'am 'okay 'oSa' ray kakiSka:atan ma:tol.
hila:an yako kayzaeh kaSlatar Siyae' ay?'aewhay, So'o 'izi' kaSlatar Siyae'.
nasiya kala' mayha'ha' ila ay ka 'iyok?'oka', nasiya kala' 'okik payha'ha' ka 'iyok.
'izi' ngowip lobih koSa:o' o!'a:ay, ya:o ra:am ila!
So: mintawaeh ila, yako kayzaeh ay rima' latar Siyae'?So: mintawaeh ila, So'o kayzaeh rima' latar Siyae'.
'oya' kaSlatar, hayza' ay tatpo'?'ihi', oya' kaSlatar, hayza' tatpo'.
moyo ra:am ay rim'an koko' 'am mowa:i'?'ihi', yami ra:am rim'an koko' 'am mowa:i'.
moyo ra:am ay rim'an 'ata' 'am mowa:i'?'oka', yami 'okik ra:am rim'an 'ata' 'am mowa:i'.
haba:an, lolongan ralom kin 'izo'.'amiSan, lolongan mae'sih ka ralom.
na'amiSan, 'iyok 'as'asay ila.yako minowa' somi'ael ka 'iyok.
ma'an kina:at hayno'?niSo' kina:at rini.
nisiya tatpo' hayno'?nisiya tatpo' hiza.
nisiya takil hayno'?nisiya takil hiza.
nimon taew'an rayno'?niya'om taew'an ray 'oes'oeso'an.
niSo' 'oya' hayno'?'oya' ma'an ha:aw ray taew'an.
So'o rim'aen 'am 'ila'ino'?yako rim'aen 'am rima' ray kakiSka:atan.
So'o rim'aen 'am 'ila'ino'?yako rim'aen 'am rima' kala koko' a taew'an.
lasiya kahiya' 'ila'ino'?lasiya kahiya' rima' komita' hi baki'.
So'o kaysa'an 'inay 'ino' mowa:i'?yako kaysa'an 'inay taew'an mowa:i'.
So'o kaysa'an 'inay 'ino' mowa:i'?yako kaysa'an 'inay 'oes'oeso'an mowa:i'.
kita' / payrarongaw
So'o kamakiSka:at ay?'ihi', yako kamakiSka:at.
siya 'inSo'o'a mama' ay?'oka', siya kamatortoroe' ma'an.
hini 'inmana'a rayhil ay?'ihi', hini 'inSo'o'a rayhil.
hiza 'inSo'o'a pongaeh ay?'oka', hiza 'okik 'inmana'a pongaeh.
So'o nak'ino' ila?yako biSbiS ka ta'oeloeh.
So'o nak'ino' ila?ma'an masa' biSbiS a tomal.
hini talka: Sil'i: ay?'ihi', hini talka: Sil'i: a tomal.
hini kabat Sil'i: ay?'oka', hini kabat hil'awan.
lasiya sa'sa'ih ka hahila: komita' ka tilibi: ay?'ihi', lasiya sa'sa'ih ka hahila: komita' ka tilibi:.
kaysa'an kawaS kayzaeh ay?'ihi', kaysa'an kawaS kayzaeh a tomal.
hiya'?yami hi 'ae'aew ki 'ataw.
hiza korkoring hiyahiya'?lasiya 'inmana'a kapa'onhaelan.
niSo' yaba' piza' tinal'oemaeh?ma'an yaba' monoSpat tinal'oemaeh.
kaysa'an 'ima piza' kaSangayan?kaysa'an kaSangayan.
So'o ka'inowan rima' ray 'oes'oeso'an?yako kahiya' 'ina rima' ray 'oes'oeso'an.
siya 'inowan 'am rima' ray 'oes'oeso'an?siya rim'an 'am rima' ray 'oes'oeso'an.
hini 'in hiya' a tatpo'?hini 'inmana'a tatpo'.
hiza baesaeh.
hiza lapowar.
hini takem.
hini kal'oe'.
ma'an kal'oe' hayno'?
niSo' baesaeh hayno'?
nimon lapowar hayno'?
nisiya hito' hayno'?
yako ra:am homlal.
siya minowa' mae'rem.
siya mangowip ila tatpo'.
siya mangowip ila mil'iyo'.
siya mangowip ila maraS ka ra:ma'.
yako kayzaeh ay somi'ael ka 'iyok?
yako kayzaeh ay komita' ka tilibi:?
yako kayzaeh ay mae'rem?
So: mintaewaeh ila, yako kayzaeh ay homawaeh ka hinohaes?
So: mintaewaeh ila, yako kayzaeh ay rima' ray 'oes'oeso'an?
So: mintaewaeh ila, yako kayzaeh ay rima' ray kakiSka:atan?
'izi' tatpo' ka 'inmana'a tatpo'!
'izi' mari' ka 'inmana'a ra:ma'!
yako hayza' 'aehae' ka takem.
So'o hayza' ay ka rokol?
yami hayza' ka tatpo'.
siya hayza' hi mama'.
yako mam balong.
lasiy kamo'alay mam komita' hi koko'.
So'o mam ta:kayba:en ay?
yami mam komita' hi baki' ki koko'.
hiza kamo'alay mam mae'rem.
yako ra:am balong.
lasiya kabina:o' minowa' komita' hi baki'.
lasiya kabina:o' minowa' homlal.
So'o ra:am ay ta:kayba:en?
lasiya korkoring minowa' komita' hi baki' ki koko'.
hiza kabina:o' minowa' mae'rem.
siya 'okay ta:kayba:en.
siya 'okay timasa'.
yoko 'inokay si'ael ka rokol.
yako 'inokay pa:tol.
yoko 'inokay kiSka:at.
nimon taew'an piza' mae'iyaeh?niya'om taew'an SayboSi: mae'iyaeh.
nasiya taew'an piza' mae'iyaeh?nasiya taew'an Sopat mae'iyaeh.
So'o hayza' piza' ka 'aehael?yako hayza' 'aehae' minatini' minkoringan ki 'aehae' minayti' minkoringan.
So'o hayza' piza' ka 'aehael?yako hayza' 'aehae' minatini' kamamanra:an ki 'aehae' minayti' kamamanra:an.
So'o hayza' piza' ka 'aehoe'?yako hayza' 'aehae' ka 'aehoe'.
So'o hayza' piza' ka 'aehoe'?yako hayza' roSa' ka 'aehoe'.
So'o hayza' piza' ka 'aehoe'?yako hayza' 'akoey ka 'aehoe'.
hiza korkoring hayza' piza' ka kina:at?siya hayza' 'akoey ka kina:at.
hiza minkoringan hiya'?siya kamatortoroe' ma'an.
hiza kamamanra:an hiya'?siya minatini' ma'an.
hiza minkoringan hiya'?siya minatini' ma'an.
hiza kano'?hiza 'aewhaeS.
hini kano'?hini kal'oe'.
hiza kano'?hiza pongaeh.
hiza kano'?hiza 'iyok.
hiza kano'?hiza baesaeh.
hiza kano'?hiza talka:.
hiza kano'?hiza rayhil.
So'o kamatortoroe' ay?
So'o sinsang ay?
siya 'inSo'o'a kapa'onhaelan ay?
hini takem ay?
hini 'aelaw ay?
hiza 'inmana'a tatpo' ay?
hiza 'imana'a pongaeh ay?
nisiya kayba:en 'ima 'elngihan ay?
nisiya kayba:en 'ima ngangilaehan ay?
nisiya kayba:en 'ima bolalasan ay?
homom kayzaeh kita'en!
bintoe'an kas'ohaez ila ay?
haleb noka habon kas'ohaez ila ay?
homom kita'en kayzaeh kita'en!
ba:yoS mowa:i' ila!
So'o 'ima kiSka:at ay?'ihi', yako mam kiSka:at.
So'o 'ima kiSka:at ay?'oka', yako mam homoba:ang.
niSo' minayti' minkoringan 'ima mae'rem ay?'ihi', siya 'ima mae'rem.
niSo' minayti' minkoringan 'ima mae'rem ay?'oka', siya mam homlal.
'ima 'omoral ay?'ihi', haysani 'ima 'omoral.
'ima 'omoral ay?'oka', homila: ila!
moyo rengreng ay rima' payrarongaw hi baki'?'ihi', yami rengreng rima' payrarongaw hi baki'.
So'o ra:am ay ta:kayba:en?'ihi', yako ra:am ta:kayba:en.
lasiya korkoring ra:am ay ma:tol?'ihi', lasiya kin ra:am ma:tol.
hiza korkoring minowa' ay homoba:ang?'ihi', siya minowa' a tomal homoba:ang.
lasiya korkoring minowa' ay ma:tol?'ihi', lasiya minowa' ma:tol.
lasiya korkoring minowa' ay homlal?'oka', lasiya minowa' komita' ka tilibi:.
lasiya korkoring minowa' ay makakSiyae'?'oka', lasiya minowa' somi'ael ka kasi'aelen.
hini talka: Sil'i: ay?'ihi', hini talka: kin Sil'i:.
hiza kabat Sil'i: ay?'oka', hiza kabat kin hil'awan.
hiza taew'an mowahil ay?'oka', hiza taew'an kin 'ol'olae'an.
kaysa'an kawaS kayzaeh ay?'ihi', kaysa'an kawaS kin kayzaeh.
kaysa'an kawaS kayzaeh ay?'oka', 'isahini mam 'omoral.
kaysa'an rikrika: ay?'oka', kaysa'an maskes a tomal.
'iyasiwi' ila ay?'ihi', hahila: he:heb ila!
ba:yoS mowa:i' ila ay?'ihi', kaysa'an maSna'abo'.
siya rengreng ay tatpo'?'ihi', siya rengreng tatpo'.
'omoral ila! So'o maraS ay ka ra:ma'?'ihi', ma'an ra:ma' 'inaraS.
moyo sa'sa'ih ka hahila: mowa:i' rini komSa:o' ay?'ihi', yami sa'sa'ih ka hahila: mowa:i' rini komSa:o'.
koko', hawaeh 'iniman.'a:ay! / mowa:i' ila!
'iyasiwi' ila!
mintawaeh ila!
kaysa'an 'okik kaskes.
kaysa'an 'a'oral maSna'abo'.
kaysa'an ba:i' ma' kin wa'isan.
'isahini haba:an.
ray haba:an, 'akoey ka ba:yoS.
lolongan ralom ma' kin 'i:zo'.
ray na'amiSan, 'iyok 'as'asay ila.
ray 'amiSan, lolongan ralom mae'sih a tomal.
hini kamamanra:an kin 'ibabaw.
hini minkoringan kin kayzaeh kita'en.
hini korkoring kin ba:in.
hini kamatortoroe' kin Siyae'.
hini kamakiSka:at kin makakreng.
hiza talka: kin Sil'i:.
hiza kabat kin hil'awan.
hiza taew'an kin mowahil.
hiza kaka:at kin 'inaro'.
koko' ma'an sa'sa'ih ka hahila: ta:kayba:en.
nisiya kapa'onhaelan 'ima kiSka:at.
So'o 'ima mae'rem ay?
So'o 'ima tatpo' ay?
So'o 'ima somi'ael ka rokol ay?
So'o 'ima ma:tol ay?
So'o 'ima kiSka:at ay?
yako 'inokay pae'rem.
ya:o 'inokay tatpo'.
yako 'inokay si'ael ka rokol.
yako 'inokay kiSka:at.
nasiya kala' mayha'ha' ila ay?
'iniya'oma koko' bekeS 'inaro' ay?
So'o rengreng malnoSaySiyat ay?
So'o rengreng ay malnoSaySiyat?
moyo sa'sa'ih ka hahila: ay ma'onhael kiSka:at?
moyo rengreng ay malnoSaySiyat?
niSo' taew'an piza' ka tilibi:?
niSo' yaba' ra:am a tomal ay malnoSaySiyat?
moyo ma' minowa' ay homlal?
niSo' 'oya' rengreng ay malnoSaySiyat?
So'o hayza' piza' kapa'onhaelan?
So'o rengreng ay homoba:ang?
hiza lolongan.
hiza ralom.
hiza 'a'leb.
hiza hinohaes.
hiza tatpo'.
hiza takil.
hayno' 'aehae'
kaS'abo' ray kakita'an ka Sinpanan, kamatortoroe' manabih Sa', "ray kati'aela' ka kita'an ka kabkabaeha:, hikor kakita'an ka Siba:i', 'ita' 'iSkanonak kita' ila."
rima' ray kakiSka:atan, yako mangowip maraS ka kabang.
yako kano' ma' 'okay 'araS.
ray 'am kiSka:at, yako ki kapa'onhaelan ma'onhael komita' ka kina:at.
'am 'a'inola', kapa'onhaelan paSibae:aeh 'iyakin ka kaka:at ki tati:iS.
ma'an kapa'onhaelan Sin ta:in, siya ma' 'anka SaySiyat a korkoring.
yami ray Sawi' hito' 'ima kiSka:at.
yami rengreng ma'onhael bazae' noka tatini' Sipayaka:i' ka kinbazae'an, yami ra:am a tomal malnoSaySiyat.
yako 'ibabaw ma' kerpe:, ta:in 'irira:i'an ma' bali'.
ta:in wa'isan, saeboeh ma' minowa' hi siya.
kaysa'an ray kakiSka:atan 'am homayaw ka basang, ray kakiSka:atan 'akoey ka pinatawaw ka'a'inola'en.
yako 'a'inola' 'ae'ae:aew.
yako mam 'ae'ae:aew, yako ngizo' ila, poe'oe' ma'an ramoramo'an ila.
yako talsekel ila, saeboeh mae'iyaeh ma' kin Siyae'.
'ana 'okay mari' ka minay 'aehae' Sinepe:, yako ma' kin Siyae', yako hayza' paksizaeh 'am 'a'inola.
kahiya' yako ki yaba rima' payrarongaw hi mama' ma'an.
ni mama' 'ae'ay panpangihin ila.
siya 'am tal'izaeh ka sinakeban, 'inray sinakeban Saehae' ila.
yaba' maraS ka katin 'ayam ki pinlong 'ini mama'.
yako ki mama' ray pino'azis 'a'iyalatar, siya paSekla' 'akoey ka kinbazae'an.
yako Sa:, "So: mama' 'ae'ay, kayzaeh ila 'isa:a' wa:i' ila panpanra:an kanniya'om ray taew'an."
ray 'am somingozaw, siya pakSekla' ila 'iyakin nisiya raro:o' 'inay'ino', ma' pakSekla' lasiya 'aehae' taew'an mae'iyaeh ki 'insiya'a hito'.
yako somingozaw hi siya 'ampowa' somapih ka raro:o', 'ima tatini' pinaSkira:a' 'aewhay ay?
siya tiSkobae:oeh 'iyakin komSa', tani to'oya' kina:at 'am 'okay Sekla' i' Sapang raro:o' nisiya, ma' hayza' mae'iyaeh Somin hi siya "ta-Siyan-Sen" 'isa:a ma' 'akoey 'ima pakaysawa'en ka howaw.
kahiya' yako tani hi koko' rima' ray ka titibae:iwan, titibae:iw ka tatimae', koko' maraS 'akoey nisiya nonak pinamowa' ka por'oe', ma' paskayzaeh 'anoka SinSinrahoe' a kasi'aelen no saeboeh.
nisiya tinalek ka baehko' ki ho'ol kayzaeh a tomal si'aelen, hayza' naehan noka ma'aew rinenge: waliSan 'ayam, haeba:an mae'iyaeh minowa', haeba:an mae'iyaeh mowa:i' kanniya'om ray ka titibae:iwan mayna:a'.
koko' mam tomalek, yako ray langi: mam kamae:oeh ka mae'iyaeh, yako ray kabih 'omo'oe: Sa, "por'oe' nonak pinamowa' o, 'inokay po'iyo'i o, 'am'amoeh wa'ila' bae:iw o!"
niya'om 'inaraS karangi'an honha:i' nanaw Sitil'aemet ila, koko' Sa, "ma' hayza' 'iSo'on mowa:i' tatilhaehael la."
komita' ni koko' kinminowa'an tani 'anka kakhayza'an a kasi'aelen, yako mina patopa: a tomal.
'in hiya' a
tewes / bosoe'
kapiSiyan / topi'
balayan
'ima 'al'alak
wahoer / kamaSal
hinra:iy kan'aroma' Sinrahoe'
posik ila
linalengeS
'izi' kaSikar
paSiwa' maSangay
taywan 'aehae' 'oyaeh Sapang hito' ma'an
kiSba:aw
kaklobihan ka ra:an
'aehoe' kama'alep
kaspengan noka SaSinSinraehoe' pinatka:i' ray 'ima maykaSpat kina:at
ta:in hakowaw
salawa' ka pinobae:aeh
pina'alowa' ni baki' no minahael
maSriyae' 'iSo'on
ka pinobae:aeh hinabos Sisae:aeh ray kawaS ray ra:i'. ray 'oes'oeso'an nak habon 'okay 'okay Sahoero:i zinimos tinil'oeroek koSa'en 'am SakSakira:a' ka minaylal'oz pakhil'awan ka hin'azem ow!kay i na pi: korkoring nak halis kin 'alikaeh 'am sem'el Sikawsaw noka 'ima wa'isan ba:i' Sipantete: ka poe'oe' 'oti:imin ka masa' paySa'te: ka kinra:aman ha'ila 'ima bantayan kaehma' hino'mol ka SaySiyat ka:i Sihobaz noka 'am hemnak
mowa:i' 'aehae' kamakiSka:at. 'insiya'a raro:o' Sin pawangen.
'ima patae'aes. pawang ki temo ma'onhael manra:an.
pawang, " So'o kayzaeh, yako hi pawang, So'o Sin hiya'en raro:o'?"
temo, "ma'an raro:o' Sin hosongen, kita'! yako ma: hosong ila!"
temo, "kita'! hini kano?" pawang, "hiza 'okik 'inSo'a ay hima'?"
temo, "kita'! hini kowaw. yako 'am ma:kowaw ila!"
'ima sobae:oh 'aehoe' ka ngabas 'isa: 'inpawanga la:ong noka hima'.
katin komSa' hiza kabih koko:ol biyae' kayzaeh si'aelen, siya kayzaeh maraS ka Siri' ma'onhael rima'.
Siri' tani katin manra:an ila, kalpiza' ila ka koko:ol
maray 'ima hinkikoyo' ka ra:an, ray ra:an 'akoy ka batbato'
lasiya Sahoero: ka 'ima sopaloy ka poSpoS, maray poSpoS ray kati'aelae'an ka haleb, 'isa: potngor ila.
Siri' baba:ok ila, 'oka' o siya 'okay tihoero: ila ka ra:an.
siya maray 'ima 'akoy ka koko:ol, ma' maray 'ima hinkikiyo' ra:an, babaw 'akoy ka batbato', siya 'okay tihoero: ila ka ra:an nom lobih.
ka Siri' 'okay tihoero: ka ra:an, nisiya sopaloy ka hinangih.
kowaw baezae' ka hinangih, Sahoero: ila 'ima hawka' ka Siri'.
kowaw 'ima maraS ka Siri' homayap ray kawaS babaw, nakhini siya kayzaeh Sakaykayzaeh.
katin malibih 'akoy ka biyae' kasi'aelen, kayzaeh a tomalan!
waliSan kaysa'an rima' ray kaehkaehoeyan 'izo' 'ampowa'?
siya komita' ila ka hako', hako' mam homlal.
siya komita' ila ka katin, katin ma' mam homlal.
siya 'ima kaSikar rae:aew ila.
siya komita' ila ka takem, takem mam matol.
waliSan yakina patol, 'oka' o waliSan haSa' matol.
wa! walwalo' bi'i: ila, 'am'amoeh rae:aew.
siya komita' ila ka 'aehoe', 'aehoe' mam 'omalop.
waliSan 'omahowiS a tomalan, siya haSa' homlal, matol, 'omalop ki nazip.
Siri' minowa' somi'ael ka katnoe', 'oka' nisiya kinrowaSek ka 'oemaeh, biyae' sopaloy o 'aewhay si'aelen.
temo, "ma'an raro:o' Sin temo'en. hini 'inmana'a taew'an, wa'ila Siyae' kaman ray taew'an!"
'oka' ila o, ka 'a'oral kin sobae:oeh.
ra:am tomalek 'akoy ka tatimae'.
palak! palak! palak! haw ka kahoey homngas.
'i:wa' ka kaSpi'.
ray kaSpi' 'izo' 'ima sa'oewaz ay? takem ma'az'azem a tomalan.
kolong! kolong! kolong! haw ka rape: kakoway homngas.
takem minowa' ka 'a'oral, takem kin Siyae'.
rakolo' komSa', "'insa'an 'am maSna'abe' ka 'a'oral o:! 'isahini haba:an a!"
siya komita' ila ka somay, somay mam nazip.
rakolo' komSa', "mam 'omoral o:, honha:i' 'am 'omazaw ila!"
kolok! kolok! kolok! haw ka bato' homngas.
"So'o minowa' ka 'inak'ino'an kawaS?" takem somingozaw ka ka:ang.
rakolo' komSa', "yako minowa' saeboeh!" ka rakolo' ki takem kaSnaywasal noka wasal pa'arol ray langi:.
rim'an ta'ila saeboeh si'ael ray wasal langi:!
"rim'an ka kawaS nak'ino'?" hosong somingozaw
kabkabaehae: homayap mowa:i' komSa', "hayza ka ba:yoS 'am mowa:i' o:!"
kowaw rima' somingozaw ka kabkabaehae:, kabkabaehae: komSa' 'okik ra:am, siya 'ima matol.
kowaw rima' somingozaw ka hosong, hosong komSa' 'okik ra:am, siya mam ta:itol ray kahoey.
kowaw rima' somingozaw ka kal'oe', kal'oe' minae'rem 'okay kita' hisiya.
kowaw rima' somingozaw ka hako', hako' komSa' 'okik ra:am, siya mam tomkaw.
kowaw rima' somingozaw ka hotok, hotok komSa' 'okik ra:am, siya mam 'ae'ae:aew.
kowaw rima' somingozaw ka 'aehoe', 'aehoe' komSa' 'okik ra:am, siya mam komotkot ka boe'oel.
kowaw somingozaw ka wa'ae', wa'ae' komSa' 'okik ra:am, siya mam milralom.
kowaw komi:im tabin yasi'wi' ila.
kowaw homayap rima' ray hoeroe' 'izo' 'am maSangay ila.
'isa: ay, hiza 'inoka waliSan a ka kangeselan!
'ima 'ol'olae'an waliSan sopaloy ila! siya nakhara 'ima boSok.
hini kano'? hini katin.
hiza kano'? waliSan komoSa' "hiza hako'."
hiza kano'? hako' komoSa' "hiza 'aehoe'."
hiza kano'? 'aehoe' komoSa' "hiza takem."
maSna'abe' sasibo: mowa:i' ila.
takem 'aehoe' hako' o waliSan kaSna'itol ila ray palono'!
takem 'aehoe' hako' waliSan o somay kaSna'itol ila ray palono'!
takem 'aehoe' hako' waliSan somay o katin kaSna'itol ila ray palono'!
hosong somingozaw ka ka:ang, "kaysa'an ka kawaS nak'ino'?"
apo Somir'ar ray kaehkaehoyan 'izo'.
siya minowa' ray kaehkaehoyan 'izo' 'aytiway.
homayap ila ray yoyoli'an.
ni 'apo: ray hikor noka biyara: pinakhopong, tiway tiway tiway
apo: tihima' ka mangko' pon'a:iSin ila!
wa! 'apo: 'okik 'iya'azem haw ila kamaSal!
ray lolongan kin'akoey ka ralom, kinhara:i', takem 'ima tikot, hoSa:il ray kaehkaehoeyan 'izo'.
ka biyara: 'ibabaw no yoli'. tawmo' 'ibabaw no biyara:. mangko' 'ibabaw tomal no tawmo'.
siya hi 'oemaw
hini 'in'omawa bekeS, nisiya bekeS nak kaehoy.
hini 'in'omawa masa', insiya'a masa' nak bintoe'an.
hini 'in'omawa kangeselan, nisiya kangeselan nak koko:ol.
hini 'in'omawa sale'e, nisiya sale'e nak biyae'.
hini 'in'omawa 'ae'ay, nisiya 'ae'ay nak kaehoy.
omaw kaysa'an rima' 'oemalep.
in'omawa bekeS hayno'?
in'omawa masa' hayno'?
in'omawa kangeselan hayno'?
in'omawa ngabas hayno'?
rakepen ila!
apo: taSihoro: ka biyae' noka biyara: Somlo: ila.
yaba' 'am ki 'oya' rima komi:im ka 'ima kayzaeh si'aelen ka 'a:or.
akay mam ki minatini' kamamanra:an ray batbato'an 'ima Siyae' "yaba', yaba', 'am 'ila'ino'?"
So'o ki minatini' kamamanra:an hoehoro: baehi' ray basang ka bonaz.
akay ki minayti' kamamanra:an ima makakreng Siyae' ka ka'aymo'en. "yaba', yaba', 'am 'ila'ino'?"
maSna'abe' ka 'a'oral!
'ita' saeboeh kayzaeh ma'onhael somi'ael o!
takem komSa', "'omoral kin kayzaeh! yako' minowa' ka haba:an!"
kamtek kin Siyae' bazae'en, siya somi'ael 'akoy ka SibSiba:i', Sil'i: ila homayap, miyaralom a tomal.
ray 'ima 'iyaSamSem, kamtek sizaeh ila matawaw. siya somi'ael 'akoy ka SibSiba:i' 'ima 'aewhay, ba:ba:ok ila.
'ima 'ol'olae'an kal'oe' Somiboeh ka ralom Siparae'oe:, kamtek romae'oe: 'aez'ez bazae'en, ma' 'il'ameten saeboeh.
wa! sasibo: 'ima 'ali ra:i' ki bato' 'arolon ila wahoer
takem 'aehoe' o hako' kaSna'itol ila ray palono'!
kowaw Sahoero: ila ka hoeroe', ray hoeroe' hikor hayza 'ima sopaloy o ima kayzaeh kita'en ka 'ilaS.
kamtek "a!" Sa mayaka:i', "So'o mari' ma'an ka kashaw ila."
rakolo' lalangoy ray wasal 'izo' kaSnaywasal takem somingozaw ka rakolo', "kaysa'an ka kawaS nak'ino'?"
kamtek hila:an matawaw, potngor hae:wan mae'rem ila.
akay 'aehae' taew'an lali' ay hima' mowa:i' ray wasal langi:. "yaba', yaba', yami 'am 'ila'ino'?"
"'oka' ila o hayza hi yami rini, ma' 'oka' ila kaktikot!" pongaeh, hinbetel, kahoey lasiya mayaka:i'.
kamtek homayap kan kal'oe' a taew'an, kal'oe' baba:aw min'itol, siya mayaka:i' hi kamtek kaS'abo' Sa:eng.
noma, haya wa tanlhoan, tonroqoroqoz sa kawi a romfaz niza to molha'aora.
"'i:t!" Sa! 'aehae' 'aewhaeS 'ima marma' ka basaeh, noka 'aehae' kakaliS rakepen ila, hini 'ima tilka:an 'isa: 'inoka kal'oe' a masa'.
rawaS, ray kaehkaehoyan SaSSaS 'ima homngas, kamtek komita' roSa' 'ima tilka:an, 'i'ini' 'am Sakaykayzaeh, hini 'ima tilka:an kita'en Saehae' ila.
kamtek hihimi'an 'ima komita', 'okik honha:ai', noka kamtek to:o' ila 'aewhaeS rakepen. to:o' 'ima hoSa:il ray kaehkaehoeyan 'izo' noka kamakarma' toboken ila.
'am Serra: ila, 'ilaS ma' heheb ila.
hini taew'an noka kahoey, noka kal'oe' kaSba:anan.
kal'oe' komSa': " kayzaeh, yami taki:im ray saksaka:! "
"'oka', yako 'aehae' hae:wan 'okay pae'rem. yako 'am mowa:i' komSa' 'omahowiS ila. yako 'ina mayaka:i' ka mae'iyaeh komaSa', kal'oe' 'aehae' taew'an 'ima ba:in, saeboeh hila:an ray kaehoy babaw mae'rem yako 'okay paylal'oz ila."
yami manra:an potngor ray ba:la', komita' 'aehae' somay minaSa:en ray bato' babaw.
ray saksaka: 'izo' 'oka' ka 'aewpir.
latar hayza ka mae'iyaeh komSa': " ma'an 'aewpir karma'en ila! tilhaehael 'iyakin! "
kal'oe' komSa': " So'o ra:am ay 'aewpir ma'an hayno'? "
somay komSa': " yako mam nazip ka 'aelaw.'okik ra:am! "
lasiya manra:an mowa:i' ray kasi'aelan, ngiyaw mam somi'ael ka bori: ray kasi'aelan.
kal'oe' komSa': " So'o ra:am ay ma'an 'aewpir hayno? "
kal'oe' komSa': " moyo ra:am ay ma'an ka 'aewpir hayno? "
'aewpir hayno' a tomal?
'aewhaeS komSa': " 'okik ra:am, yako 'am marma' a ka 'aewpir, o 'oka'i mari', tipangihin ila. "
'ita' wa'ila takoSa:o' ka 'aewpir!
Atong minowa' Sembet ka mali'.
'i:wa' 'aewpir ray takil 'izo'!
Atong 'ima SaSo' kama Sembet ka mali'.
nom Sembet ka mali' Sil'i: atomalan, Atong 'oki taSi'loso:.
kawaS rikrika: atomal, saeboeh 'ima maSangay.
'aroma' kamaSembet ka mali' 'ibabaw o sopaloy, Atong nanaw 'ir'ir:ai'an o bali'.
'oka' ka mae'iyaeh ma'onhael tatoroe' ki Atong.
rape: mos'oeh atomalan, 'isa: ma'ngel sowiti' lomhlohay.
tamemeS! tamemeS!
'am'amoeh 'ae'ae:aew! Atong 'am'amoeh 'ae'ae:aew!
Atong homobaz ila, tabin atomalan!
hini 'aehae' 'ima kayzaeh kita'en ka 'oemaeh, rini hayza 'aehae' ka kaSnaywasal ka kabkabaehae: ki 'aehae' 'aewhaeS.
somapih ila hi Atong.
mali' haw ila latar.
palono' ray wasal ila, kaSnaywasal kabkabaehae: 'am tal'awan ka kasi'aelen, 'aewhaeS komonhorhoraeh 'am rima', 'itayso:on ka kaSnaywasal kabkabaehae:.
'aewhaeS somingozaw ka kaSnaywasal kabkabaehae:, "wasal ki kawaS wazwaz hayza 'aehae' ka hinoba:ang. hato 'izo' kano' Sina:il?"
'aewhaeS kitoyae'an atomal, somi'ael ila ray palono' tinakal ka katboS.
ralom mowa:i' ila saeboeh ray palono' 'izo'.
'ah! palono' noka 'aewhaeS Sanhowangen ila.
'izi' ila! 'aewhaeS kayni' toma'aes ka katboS.
Wosay ki Lohok kaysa'an ma'onhael rima' lolongan homazab ka 'aelaw.
Wosay 'okik 'ina homazab ka 'aelaw. lohok manabih hi Wosay komSa', yako rengreng homazab ka 'aelaw, yako tatortoroe' 'iSo'on.
roSa' mae'iyaeh ray lolongan, lohok minSa'la' homazab ka 'aelaw.
Lohok manabih hi wosay komSa', kita'! hiza 'isa: ka 'aelaw.
Lohok tilmaraw ka 'aelaw, panae'en!
Wosay maShoero: ila ka 'aelaw.
lohok komSa', 'ita' tak'a'inola'! kita' hiya' minSa'la' maShoero: ka 'aelaw. naehan.
Lohok pakoSa' nonak 'am homobaz, 'isa: siya tomongtongay ka 'aelaw.
'isahini, Wosay Sahoero: kan Lohok hikor tiniS'aliyaS.
Siyo:~ ni Wosay ka hoSoS maray kan Lohok ray hikor pinanae'.
Lohok wa! Sa' 'iya'azem, panae' ka 'aelaw, 'izi' panae' ka mae'iyaeh lak!
Umas 'am rima' 'os'oso'an 'omalop.
Umas mahoero: 'ima 'ol'olae'an ray 'asang.
kama'alop ra:am maSkan ka baseng.
"pong! pong!pong! pong!pong! " bazae'en nak hara 'am 'akoy o:.
ray 'asang kinSiyae' saeboeh.
"pong! pong!pong! pong!pong!" Umas 'ima Siyae'.
haba:an potngor ila, kawaS rikrika: atomal!
Tahai komita' roSa' ka kabilowi' mama kakoring.
noka kabilowi' ka kolaehba' 'elngihan o ma:is, ray hahila: wahoer kin kayzaeh kita'en.
Tahai somingozw hi 'oya' komSa', "kayzaeh ay Sompan ka kabilowi'?"
'oya' komaSa', "So'o 'am malahang ila ka hiza kabilowi', 'izi' pakpasay mina!"
Tahai SiSikabilowi' komSa', "ma'an hayza' 'akoy ka kaeh'ong, 'ita' wa'ila tapkakoring!"
Tahai komSa', "kabilowi' minaerem ay? 'ampowa' 'okay kakoway?"
'oya' komSa', "haewan ila, So'o ma' Sa'ila pae'rem ila!"
Tahai komSa', "hini hayno? pino'azis kin 'ol'olae'an."
Tahai komSa', "a! kano' homazab 'iyakin! kana'a'o:la'! 'am'amoeh rae:aew!"
Tahai 'ima homangih mayaka:i', "yako 'iyakina lobih ray taew'an, yako ma'az'azem hi 'oya'."
Tahai komSa', " 'i:wa' kabilowi' 'iyakina lobih ray taew'an."
Tahai komSa', " 'oya', kabilowi' kayni' honayhini, siya 'iyakina lobih ray taew'an."
'oya' komSa', "yami ta'alibih hisiya ray kaehkaehoeyan!"
kakhayza'an, ray 'aehae' hito' 'izo' hayza roSa' ka 'aehael 'ima kokosan, ray taew'an 'apna'aehae' nanaw ka katin ki 'aehoe'.
minatini' komSa:, "hini ka katin 'iniman, ka 'aehoe' 'iniSo'.
minayti' ki 'aehoe' makakreng patiyay. 'aehae' kama'alop mayziza, komita' hi lasiya
nakhara paka'alo'an, 'isa: ka 'inalop nisiya Sibo:ay ka hiza minayti'.
noka minayti' 'inalop 'oka' ila, roSa' ila nanaw ka 'a:imapizosan.
minayti' 'ima somi'ael ka 'a:imapizosan 'aewhay ka hin'az'azem, 'aehoe' ray kabih komowih ka ra:i' kapowa'an?
hinbeng ka 'a:imapizosan sem'el ila ka raromaeh, ray raromaeh babaw 'akoy lamo:.
ray raromaeh monhae:ae' 'akoy ka rayhil.
minatini' komita' ila yakina raylis ila.
"takahini! ma'an hini ka 'inalop, katin o pinatiyay tasapih ka 'inSo'a raromaeh!
raromaeh 'okay 'onhae:ae' ka rayhil ka sa'i' ila nanaw.
hotok 'ana'inowan minowa' tomopa: ka kaeh'ong nisiya.
wa'ae' sa'sa'ih ririm'anan rima' ray ba:la' romae'oe: ka ralom, ma'az'azem komSa', naw yako hayza ka kaeh'ong 'am kin kayzaeh.
hotok tomopa: komSa', kita' ma'an ka kaeh'ong kin kayzaeh kita'en.
wa'ae' narmeS ka kinbi'i: komaSa', wa~ kin kayzaeh kita'en, paSibae:aeh 'iyakin kayzaeh ay?
hotok bazae' kinSiyae', 'isa: kaeh'ong SipaSibae:aeh ila ka wa'ae'.
kaeh'ong noka wa'ae' Siptatpo', Siprae:iw ila!
hosong kom'Sa', niSo' Sinibae:aeh ka kaeh'ong kala hotok pinobihani ila sia!
wa'ae' mayaka:i' ka hotok, yako Sarara' atomal ka hini kaeh'ong, pakhaysiya ila ma'an pintatpo'!
hotok ma'az'azem naehan, 'isa: komSa', hini kaeh'ong kanSo' kayzaeh kita'en, 'iniSo' ila!
wa'ae' bazae' ila kinSiyae' komSa', ma'alo' atomalan So'o! ma'an kapaskaykayzaehen 'am malahang tabin mayhael.
wa'ae' 'ima Siyae' mowa:i' ray ba:la' 'omalingo' ka kaeh'ong.
minay'isa:, wa'ae' hayza ila ka kaeh'ong, hotok 'oka' ila ka kaeh'ong.
kakhayza'an, hayza' 'aehae' 'oemaeh 'akoy ka kaSkiray'os'oso'an ziza.
'aehae' hahila:, 'aehae' 'ima sopaloy ka mae'iyaeh, 'ima taSi'aSo' kas'oehaez. siya komSa', "hini 'aehae' 'oemaeh ma'an ka kaS'ip'ipa'en!"
Siba:i' 'itoSan atomalan, 'amkik lal'oz Sibotoe' ka 'ae'ay nisiya.
hiza mae'iyaeh sopaloy atomalan, 'amkik 'a:'a:ih.
hiza mae'iyaeh Sil'i: atomalan, waliSan 'amkik konlengeS hisiya.
'isahini 'inoe'oe: bazae'en ila noka hiza mae'iyaeh. 'isa: siya komSa', "a~ 'aewhay ila yako, yako 'okik ra:am hiza 'oemaeh 'anmoyoa ka taew'an."
kakhayza'an, ray koko:ol babaw hayza 'aehae' ka 'asang.
noka tomok hayza roSa' ka korkoring minkoingan saeboeh.
ray koko:ol waehoer 'ima rowaSek roSa' 'aehael, hayza 'aehae' hahila: lasiya rima' kominkaehoy, komita' roSa' 'aehael ray lolongan mam tomaboe' ka ralom.
lasiya kamo'alay ki kabina:o' SaSarara', roSa' kabina:o' malranga' ka hiza roSa' kamo'alay rima' ray 'asang.
roSa' 'aehael Sarara' atomal ka hiza' roSa' kabina:o', rengreng rima' lolongan 'a'iyalatar kil lasiya.
minayti'minkoringan ki minayti'kamamanra:an ray 'ima 'ol'olae'an rola:ong sasbong.
'isa: siya be'e: atomal somowaw ila ka hiza roSa' kamo'alay.
hini roSa' kabina:o' 'omahowiS atomalan, sa'sa'ih ka hahila: ray kateSnenan minayna:a' ka kamo'alay lobih.
bi:il ila, roSa' ma'iyaeh 'omahowiS ka hin'az'azem, 'isa:, lasiya tomkaw ila ray rola:ong 'izo'.
roSa' kamo'alay lobih ray 'asang, komita' 'oka' ila ka roSa' kabina:o'.
roSa' kamo'alay 'omahowiS ma' tomkaw ila ray rola:ong 'oyeh.
kakhayza'an ray ba:la' 'izo', 'ima rowaSek 'aehae' ka somzih, siya minowa' pahila:.
to:o' hahila: ima maSna'abe' ka 'a'oral, somzih hoSa:ol ray bato' 'izo' tikot kas'oehaez.
hini hahila:, 'a'oral mintawaeh ila.
ray ba:la' ka ralom 'okik sopaloy ila, 'ima 'ae'oeto' ba:la' ma' saszaw ila
somzih ma:'az'azem, kayzaeh ila nom paehila: koza' kin kayzaeh!
siya 'isa: maywawa:ak ray bato' babaw, 'ima pahila:.
hayza 'aehae' kabkabaehae: ray kawaS homayap, maSekSa' ray kaehoy babaw.
paSna'abe'en noka 'a'oral, siya to:o' hahila: 'okay si'ael 'oka' ila ka wa'is.
siya komita' ka somzih ma'az'azem, ma Sanhoro: hi siya 'isa: 'am kayzaeh.
'isa: kabkabaehae: komilwa'is tomkaw!
'isa: 'am Sanhoro: ila ka somzih, noka somzih 'apisin ila!
noka kabkabaehae: tatangoe' 'apisin ila!
kabkabaehae: komSa', So'o 'okay hawaeh, hini 'oka' ka ralom, So'o 'am masay!
somzih komSa', yako kayni' homawaeh, So'o 'okay si'ael, So'o ma' 'am masay!
kabkabaehae: ki somzih lasiya 'okay SaSiwa', 'isahini 'aehae' kamapit'aelaw may'isa:a'.
hayza 'aehae' 'al'alak, 'iya'inoSa' 'ila'ila'ino' komita' ka 'omaeh, 'isa: siya papama' ka palono' rima' ila.
siya mamasa', kita'en nonak ray 'aehae' 'o'o:ol o ray bonbonaz babaw.
ray kati'aela'an 'ima haba:en 'inokik Sekla'i mae'iyaeh, siya ma'az'azem, So: 'okay pa:ka:i', ra:men ni lasiya ka tobokon 'isa: ka si'aelen, siya tikot atomolan.
siya ma'az'azem Sa' 'ampowa' lasiya tomakahini 'iyakin, 'isa: somingozaw hi lasiya hini nak'ino' Sa'.
siya kita'en tiktikotan, somingozaw ila naehan 'ima maybi:il mae'iyaeh nak'ino' ila?
'i:wa' hiza saeboeh pa'ilahiza'en ray 'inoka ka mae'iyaeh, masay ila saeboeh.
siya tikot nonak ma' 'am nak hi lasiya hingha' kitnawyae' risaza:.
'isa: siya 'ima ma: tahoki' raysaso:, siya ma'iyaka:i' ka mae'iyaeh tilhahal hi siya.
'okik hingha' ki 'aroma', siya 'okay kitnawyae', minay'isa: siya riza kayzaeh ka kin'i'iyaeh.
hayza 'aehae' hahila:, 'ima sobae:oeh mae'iyaeh lobih ila, komita' ray pongpongaehan hayza haba:en ka korkoring mam ba:aw.
"moyo hiya'? rini 'ampowa'?" 'ima sobae:oeh mae'iyaeh tobiya: Sa' 'ima be'e:.
"hini 'anmana'a pongpongaehan!" 'ima sobae:oeh mae'iyaeh komSa', "yako kayni' noka 'aroma' Siwa:i' ba:aw rini." korkoring noka 'ima sobae:oeh mae'iyaeh Sowawen ray pongpognaehan nisiya.
siya 'ima 'aewhay atomal ka 'ima sobae:oeh mae'iyaeh, kayni' SikaS'abo' kansiya ray pongpognaehan.
korkoring kin ma'az'azem ka pongpognaehan, rengreng ray 'inalebe: langi: maymaySiri:.
ray pongpongaehan 'izo' ka kabkabaehae: ki hinihinbetel, 'okay Sahoero: ka korkoring, ma haloSayan saeboeh, kabkabaehae: 'okik 'iyapinatol, kaehoy ma' mangowip ila minpongaeh.
"'okik ra:am 'ampowa' naba:an 'i'ini' wa:i'?" 'ima sobae:oeh mae'iyaeh ma'iyaka:i': " hin'az'azem komSa' kawaS 'am'amoeh haewhoel. "
'ima sobae:oeh mae'iyaeh bazae' ray pongpognaehan Somngaw ka pinatol, rima' komita'.
"yako marke: atomal ila!" 'ima sobae:oeh mae'iyaeh komSa', "yako ra:am naba:an 'ampowa' kayni' mowa:i' rini kanman ray pongpongaehan."
kaehoy komita' ka korkoring, 'ano pongaeh pakkili: hi nonak. kabkabaehae: kinSiyae' 'ima ma:tol, pongaeh ma' kas'oehaez 'ila ka tae'oeloeh nisya.
lakorkoring noka 'ima sobae:oeh mae'iyaeh Sikas'oehaez rae:iw ila, 'aehae' 'ila nanaw korkoring 'okik rae:iw.
'ima sobae:oeh mae'iyaeh sawa' komSa' ka korkoring, "yako tatilhaehael 'iSon!"
'ima sobae:oeh mae'iyaeh manabih ka korkoring komSa', "'inmoyoa ila ka pongpongaehan! ma'alo' moyo malibih ka naba:an."
ray ra:an hayza 'ima haba:en mae'iyaeh, 'ima matawaw saeboeh ka 'inonaka howaw.
kamo'alay ma'iyaka:i' ka 'ima homangih ka kabina:o' komSa', "'oy! So'o kayzaeh!" ray hima' ka ki:koy Sisa'oe' ila ka kabina:o'.
'imahowiS kamamanra:an komita' ka kamo'alay sawa' ila, ray hima' ka pongaeh Sisa'oe' ila ka kamo'alay.
kamo'alay maray kaehoy 'ima sobae:oeh, komita' raykaehoy wahoer roSa' mae'iyaeh 'ima ma'oe'oe', ray hima' ka pongaeh Sisa'oe' ila hi lasiya.
'ima ma'oe'oe' mae'iyaeh komita' ka pongaeh kakaykayzaehan ila, lasiya 'i'ini' 'am ma'alo' ka kamo'alay, kamo'alay 'araSen 'ila ni 'oya'.
kamo'alay komita' ray rape: hayza 'aehae' 'ima kayzaeh kita'en ka binsong mam kakoway.
kamo'alay ni 'oya' 'araSen ila naehan, kamo'alay 'ima kin Siyae' ray kinmae'iyaehan 'oka' ila, 'aroma' mae'iyaeh 'isa: 'am tomilhaehael ka kamo'alay malibih ka kinSiyae'.
kamo'alay ki 'oya' potngor ila ray taew'an, nasiya ray taew'an kati'ae'la'an mae'iyaeh haba:en, lasiya ma'iyaka:i' ka kamo'alay komSa', "'oy! So'o kayzaeh!"
'oya' noka saeboeh pinSiyaehae: homSeS ila, 'i:wa' kamo'alay ray ra:an lomohaeper kin haba:en ka mae'iyaeh.
kamo'alay kil saeboeh hinkosiza kan 'oya' komSa', "'oy! 'oya' So'o kayzaeh!"
'oya' maSkan ka ka'ar'araSen laleke:, 'ima Siyae' 'omawpo' ka kamo'alay, kommSa', "'oy! So'o kayzaeh!"
'amiSan 'am potngor ila, hayza 'aehae' ka kakayliS 'am homayap ray 'aiji:, siya kan kwayle' wangzhe: ray 'ae'ay langi: 'ima maSba:an.
hini hi kwayle' wangzhe:, nisiya ray basang pinama' hahi:il ka kim, nisya ka masa' ka 'ima his'alan bato', binilis ka malat, ray babaw pinarpe: ka 'ima ngangilaehan bato'.
kakayliS 'ima mae'rem tihekla'en noka tatoroe', siya komita' hi kwayle' wangzhe: mam homangih. kakayliS somingozaw, "So'o hiya'? So'o 'ampowa' homanngih?"
kwayle' wangzhe: tiSkobae:oeh: "yako kakhayza'an ka wangzhe:, kayzaeh tomal ka kin'i'iyaeh, sa'sa'ih ka hahila: Siyae' atomalan. yako 'isahini miriri:i' rini komita' kin 'akoy ka 'ima hopay mae'iyaeh, kakhayza'an 'okik ra:am komSa' kin haba:en ka tilhaehaelen mae'iyaeh."
ray 'ima 'aehae' hahila: rohahanan kwayle' wangzhe: komita' ray raehoeran 'ima tomnon ka minkoringan, lasiya mam tomnon ka 'inoka tahoki' a kayba:en.
kwayle' wangzhe: pa:'alo' ka kakayliS: "hini 'an mana'a ray malat ka 'ima ngangilaeh bato', Sa'ila bo:ay ka 'ima tomnon minkoringan."
ray 'ima roSa' hahila: hae:wan, kwayle' wangzhe: komita' ray raehoeran ka 'al'alak, siya mam koma:at, nisiya taew'an 'oka' ka kaehoy, 'oka' ka nom somo:oz, kaskesen haSa' ila koma:at.
kwayle' wangzhe: pa:'alo' ka kakayliS, "ma'an masa' ka 'ima his'alan bato', Sa'ila bo:ay soe'hae' ka hiza 'al'alak."
ray 'ima to:o' hahila: hae:wan, wangzhe: komita' kabina:o' ray ra:an mam tibae:iw ka patoki:an, nisiya kapatoki:an monhae:ae' ila saeboeh ray ralom 'izo', So: kabina:o' 'oakay 'alibih ka rayhil, siya kaSebeten ni yaba'.
kwayle' wangzhe: pa:'alo' ka kakayliS, 'aehae' minaykabih ka 'ima his'alan bato' Sa'ila bo:ay ka hiza kabina:o'.
kwayle' wangzhe: 'oka' ila ka masa', kakayliS komSa', "ma'an masa' 'isa: 'inSo'a ila masa', yako tatilhal ila 'iSo'on takita' ka hini 'oemaeh."
kakayliS manabih hi kwayle' wangzhe: raehoeran haba:en ka kisiyae' ki 'ima kakitoyae' ka korkoring, kwayle' wangzhe: pa:'alo' ka kakayliS nisiya ray basang ka kim Sa'ila 'a'apol ka 'ima paka'alo'an mae'iyaeh.
ka samiyan mam komi:im ray raehoeran 'ima kinSobaeh ka karangi'an, ray bi:il malibih ka basang ni wangzhe: ki kakayliS.
kakhayza'an, hayza' 'aehae' 'ima Siyae' hosong ki 'ima 'akoy kaSkiray'os'oso'an ray kaehkaehoeyan, hosong So: kas'oehaez, saeboeh ma' kinSiyae'.
somay 'imahowiS atomal, siya Sekla' ka hosong honaehnge: ila, siya ma' ra:am hini noka hosong ka'oSa'an ila.
ka:ang minSa'la' ma'iyaka:i', "yako mahoro: kakhayza'an, hosong ki yakin haysiya 'ima 'al'alak, yami ma'onhael rima tomiklih ka magnko', hayza' monhael yako papa'aehae' hi siya, siya 'isa: be'e: noka mangko' 'omosa: 'iyakin."
wasal kabkabaehae: ma' komSa', "yako ma'az'azem ka hosong minowa' atomal somi'ael latar, siya 'ana'inowan somingozaw komSa' kaysa'an kawaS nak'ino'? 'am somi'sael latar ay?"
kaSkiray'os'oso'an, 'aehae' 'aehae' 'ima ma'iyaka:i' 'inoka hosong a howaw, lasiya makaksawa' 'ima mahrahrang ka 'ima kayzaehan howaw.
min'itol ririm'anan, hiza 'ima 'ol'olae'an hinbetel nak kaehoy ila.
kaSkiray'os'oso'an lasiya komikita' ka kaehoy, ra:am Sa' hosong haysiya 'okay 'oSa'. haysiya honsaboeh ki lasiya.
mowa:i' piza' ila 'ilaS, kaSkiray'os'oso'an mahoero: 'akoy nahan 'inoka hosong a howaw, lasiya 'ima Sil'i: ka hin'az'azem ma' hil'awan ila bazae'en.
hosong a kaehoy sin'el sopaloy o 'ibabaw, lal'oz Sikalahang saeboeh ka kaSkiray'os'oso'an, hosong ma' 'isa: 'ana'inowan haysiya kan laisya ray hin'az'azem 'izo'.
minay'isa: 'a'oral sobae:oeh atomalan, 'isa: tirakiS ka ralom, 'oemaeh tako'emehen ila, 'ima haeba:an ma'iaeh rae:iw ila ray koko:ol babaw.
hini kapinatabil 'okay pakbaSaw ka kinbe'e: noka samiyan, soka 'ima 'aewhay mae'iyaeh boloe' ray sasibo: 'izo' patabilani.
kita'en, sasibo: 'okay ka'sis, moto' 'akoy atomal ila!
'isa: tatini' ma'iyaka:i' ka 'al'alak komSa', "yami 'am 'aehae' kamo'alay ki 'aehae' kabina:o', tatihaehael hi yami Sa'ila pa:'alo' ka samiyan 'izi' 'ila wa:i' ka sasibo:."
'ima roSa' hahila: ila, la'al'alak raroton mahrahrang komSa' hiya' nom rima'. nasiya hayza ila roSa' ka mae'iyaeh nom rima'.
'al'alak wa'isan 'omalop, kabina:o' ra:am tomnon.
lasiya roSa' mari' noka tatini' binoway ka kaborbor.
maSa:eng ray pongki: babaw, lasiya balbalay Somlo:, rima: ray sasibo: wazwaz.
'okik honaehnge:, lasiya bazae' kabarbor Somngaw, ka sasibo: ma' tani pinangas 'oka' ila.
minay 'isa: ralom 'oka' ila, noka wasal binahi'an, ka koko:ol, lolongan, o ka ba:la' haysiya.
kacaw komSa', "yako kitoya'en atomal, hayza ay ka kasi'aelen?" 'oya' komSa', "tatimae' 'iyae'zaw ila, So'o 'anoka kapa'inrika:an kinrika: ka tatimae'."
kacaw komSa', "'oya', niSo' hini tinalba:aw kasi'aelen binae:iw, somi'ael ka hini, niya'om ka basang katalba:awen ay?"
kacaw nonak mam komSa:o', 'oya' ki minayti' ray kabih mam komita' ka'ar'araSen laleke:.
kacaw 'ina komSa:o', siya ray latar somingozaw ka kal'oe', ray latar 'ampowa' kin rikrika: nay?
kal'oe' tiSkobae:oeh komSa', "mae'iyaeh paskayzaeh 'akoy ka ra:hoe'. nak hinmek noka kawaS maysaeboeh ila ray 'oemaeh 'isa: kin rikrika:. kayzaeh, yako ta'araS 'iSo'on ray 'ima 'iyaezaw 'oemaeh."
kal'oe' homayap, kacaw 'ae'ae:aew.
lasiya maray pinatiyay, kaSkoraeh ka lolongan, Saethang ray kaehkaehoyan.
ka 'aelaw mowa:i' hon'alih.
'ima 'akoy 'aelaw mowa:i' ila.
'aelaw kin 'akoy ila 'ima mowa:i'. kacaw ma'az'azem, kin 'akoy 'ima kayzaeh kita'en ka 'aelaw, 'ima 'an kakhayzan atomal 'ima honayhini 'ila nanaw.
kacaw hekla', 'i:wa' nisya kaSpi'. siya komSa' hi 'oya', "yami ta'eleb ka kapak'iyae'zaw ka ba:i', ta'aes ka'ar'araSen laleke:, tayla ratal takita' ka bintoe'an ay?"
homom noka ba:i' 'araSen ila, ray kawaS mayha'ha' ka bintoe'an, kal'oe' ko' ko' ko' Sa' 'ima homngas.
baki' ki koko' ray kahapa:an babaw komita' 'aehae' ka hinapa:.
koko' komSa': hini kano'? ray babaw 'ampowa' kina:at hahi:il ka 'inwe:?
koko' komSa': hahila: kina:at kaysa'an! hinoba:ang kin 'akoy ka kapapama'an kapowa'en? So'o Sekla' ay?
baki' komaSa': yami ka SaSinSinraehoe' ra:am atomal mayaka:i', hini kina:at yako Sekla', kina:at 'okik Sekla' 'iyakin!
baki' komSa': saeboeh nakhara mam papiko'awan ka kano', yami tayla tasingozaw hi lasiya mampowa'.
'asang komSa': yami mam tal'awan ka 'araSen, moyo 'okik 'am'amoeh tal'awan ay? 'am rima' ila mina!
koko' komSa': lasiya maraS 'akoy ka ralom, o kasi'aelen 'oyeh, 'am rima' ba:aw rayno'?
koko' komSa': kin 'abonay! 'ita' ma' 'am'amoeh tal'awan 'oyeh.
'asang komSa': nimon kapowa'en 'araSen kin 'akoy? yami 'am rima' 'aehae' hahila: nanaw.
koko' komSa': yami 'okik 'am rima' takoSa:il? yako komita' nimon ma' 'akoy pintal'awan.
baki' komSa': 'ihi' o! ray kahapa:an hinoba:ang kin'akoy kapapama'an, Say 'asang may'amet 'oyeh, 'okik 'am hoSa:il o 'am 'ila'ino'?
'asang komSa': 'ayo~ moyo maybabih ila pin'az'azem, yako tapakbazae' hi moyo.
koko' komSa': 'ay 'i:wa' 'am rima' ba:aw! yami maybabih ila pin'az'azem.
mayaw ka korkoring. siya ki 'aehae' taew'an nisiya, kinrowaSek 'asang 'al'alihan ray wasal.
korkoring lasiya yakina lohlohay pit'alaw, 'oka' ila mayaw minowa' tomnon ka kapit'alaw.
'isa: mayaw ray kabih nanaw komita' ni 'oya' Sitonon.
'aehae' hahila:, siya 'anoka 'in'oya'a ka katnonan 'am tomalam nonak tomnon.
noka kapa'onhaelan Sahoero:en ila, sawa' hisya komSa': "kita' hi mayaw mam tomnon! siya ka kamamanra:an a minkoring?"
mayaw rae:iw ila latar, kapa'onhaelan ray hikor Somowaw hisiya. lasiya komSa': "mayaw kama minowa' tomnon, siya koSa'en 'iniyabosoe' ay?"
'okik ra:ami kita'en ka 'oe:'oe:oel kakoway ila. 'i:wa' hini 'aehae' ka 'ima sopaloy 'abaS.
to:o' ka korkoring noka 'abaS pama'en ray 'aehae' 'inokik Sekla'i ka 'asang. hiza 'asang ka minkoringan saeboeh, 'oka' ka kamamanra:an.
mayaw komita' noka minkoringan hiniba: kayba:en 'oka' ka hinoba:ang, 'isa: koSa'en tatortoroe' hi lasiya nak'ino' tomnon ka 'ima kayzaeh ka hinoba:ang.
mayaw Sekla' 'akoy ka hinoba:ang, minkoring kinSiyae' lasiya hayza' ila 'ima kayzaeh kita'en ka kayba:en.
lasiya lobih ila saeboeh ray 'asang. roSa' kapa'onhaelan ma'alo' atomalan hi mayaw, lasiya komSa': "mayaw, yami 'amkay sawa' ila 'iSo'on."
lobih ila ray 'asang, mayaw ni 'oya' tortoroe'en ila ka tomnon. hayza' ka kapa'onhaelan mowa:i', 'oya' 'isa: komSa': "hini 'inmana'a korkoring, hi mayaw kama minowa' tomnon." Say 'asang ma' minowa' saeboeh hi mayaw kama tomnon.
ray kakhayza'an tomal, ray kawaS hayza' lampez ka hahila:. rape: tiSngaengaehen naka hahila:.
pinatiyay 'ae:'ae:iw, pinamowa' hayayo', ma'iyaeh 'aewhay ila ka kin'i'iyaeh.
Say 'amiS kamamanra:an lasiya, maehraehrang 'am rima' manae' ka hahila:.
hayza' 'aehae' kabina:o' hi panay ma' yakina kil saeboeh rima'.
kawaS sa'sa'ih ka hahila: kin rikrika:, panay rengreng rima' ba:la' toma:oS ka 'aelaw, ray ralom 'izo' kayzaeh 'okik rikrika:.
honaehnge: ila nanaw, kamamanra:an lasiya manra:an ra:waS ila, 'oka' ila ka kahila: 'oka' nanaw 'i paShae:ae'i:.
saeboeh somingozaw hisiya, So'o kin 'ol'olae'an, 'am nak'ino' manae' ka hahila:?
panay komSa', kamamanra:an ra:am manae', yami minkoringan ra:am tomnon, yami kayzaeh tomnon 'aehae' 'ima sobae:oeh ka 'ami', 'alhae:ae' ka hahila:
'isa:, Say 'asang ka minkoringan lasiya tomnon 'aehae' 'ima sopaloy ka 'ami'.
ni yoma' 'aehae' taew'an to:o' ma'iyaeh, siya saeboeh ki yaba' o 'oya'.
maya' yakina rima' komita' hi yaba' ray sinsangan, 'oka' ila 'oya' komSa', yaba' kayzaeh ila, 'okik ray sinsangan ila.
'oya' komSa' naehan, yaba' rima' ra:waS matawaw, So: 'inowan ila 'am lobih ila.
yoma' So: maSriyae' hi yaba', ni 'oya' 'isa: 'araSen ray wasal langi:. 'ima hila:an,. ray kawaS 'akoy ka homom, lasiya ma'onhael komita' ka homom.
'aehae' hahila:, yoma' komSa', yami taka:at ka kina:at 'ini yaba' ay.
'oya' ki yoma' ma'onhael koma:at ka kinat.
nasiya ka palpalono' 'aSkanen ray wasal, ka kina:at baboway hi yaba'.
'ima roSa' hahila:, 'oya' koma:at 'aehae' ka kina:at,:" yoma', So'o ki 'oya' paskaykayzaeh 'i'iyaeh, yaba' honha:i' 'am lobih ila. "
nisiya kina:at 'aSkanen kan yoma' ray talka: babaw, komita' ni yoma' ray talka: babaw ma' hayza' 'aehae' ka kina:at.
'oya' maltikal ka kina:at, ray 'izo': " So'o ki yoma' paskaykayzaeh 'i'iyaeh o, yako honha:i' 'am lobih ila. "
siya ma'iyaka:i' hi 'oya' komSa': " 'oya', yaba' mowa:i' ila ka kina:at o! "
yoma' komSa': "ma'alo' So'o kin malahang 'iyakin, yako ray taew'an hayza' 'iSo'on ki 'iyakin, yaba' ray kawaS babaw, ma' hayza' 'akoy ka bintoe'an ba:iS ki siya. "
kolong ka katin SikoSa'. katin So: ray pinatiyay langi: 'ima pa:hinbetel, ka payloSe: 'ana 'inowan 'ima maSba:an ray hikor noka katin.
'aehae' hahila: payloSe: sawa' ka katin kin kerpe:, 'isa: katin 'imahowiS lobih ray taew'an.
katin rima' ray kateSnenan noka karotonan ka kina:at, komSa': " 'am'amoeh hawaeh ka 'a'leb, pakaS'aboe' 'iyakin yako 'am kiSka:at. "
kamamatwaw komSa': " So'o kerpe: atomal, kina:at kapa'aewhayen, 'am'amoeh rae:iw. "
kamamatwaw komSa': " So'o kerpe: atomal, 'am papaSeS ka mae'iyaeh, 'am'amoeh rae:iw. "
tahoki' komSa': "So'o kerpe: atomal, 'am 'aewhay kaS'abo' kanman ray tiyam, 'am'amoeh lobih ila!"
kolong homoba:ang hi nonak 'aehae' 'ima bali' a tomal katin. siya lobih ray pinatiyay somi'ael ka hinbetel, ka paylose: maSba:an ray hikor nisiya.
'okik ra:ami 'ima haba:en 'aehoe' mowa:i' ila, 'am koma:as ka paylose:.
kolong komilwa'is rima' tono'en rae:iw ila.
minay'isa:, katin 'oka' ila 'i: 'az'azem nonak kerpe:. siya 'ima homoba:ang, ma' ra:am homoba:ang ka 'aroma' 'ima kinbaba:agnan.
kolala' sa'sa'ih ka hahila: minremremi' min'itol. siya So: rima' matawaw, komita' ka saepae' 'isa: rokrokon.
siya lobih, ma' ra:am tatilhaehael somapoeh ka 'asang pakra:nawan.
sa'sa'ih ka mae'iyaeh komita' hi siya, ma' manabih hi siya komSa': " kolala', ma'alo' 'iSo'on, hayza' 'iSo'on niya'om 'asang ra:nawan ila. "
kolala' 'omahowiS komSa': " 'iniya'oma 'asang, 'ampowa' ila nakhini? " siya kayni' rima' ray 'os'oso'an matawaw, 'am somapoeh ka 'asang.
'aehae' nahan mae'iyaeh may'isa:, komSa': " kolala', hopay ila So'o, ma'an tilibi: 'arolon ila, yako 'am rima' komi:im ka tilibi: ma'an. "
hayza' nahan ka mae'iyaeh may'isa:, komSa': " kolala', hopay ila So'o, yako 'am 'omam'amoeh lobih tal'izaeh ka taew'an. "
kolala' mayaka:i' hi nonak komSa': " 'ana komSa' hayza' 'aehae' kinkaboehoel hi kolala', ma' 'am 'oka' nanaw i paksizaeh ka 'am homawar ka 'asang "
'isahini, hayza' 'aehae' mae'iyaeh mintani', komSa': " kolala', yako kaysa'an 'amkay patawaw, yami tapa'onhael tasapoeh! "
mowa:i' ila to:o' mae'iyaeh tatilhaehael.
saeboeh SiSikolala' komSa': " kolala', ma'alo' So'o, hayza' 'iSo'on niya'om 'asang ra:nawan ila. "
kolala' komSa': " 'isahini, yami hayza' 'aehae' kinkaboehoel hi kolala' ila! "
komSa:o' sizaeh, la'aro' 'aehae' taew'an ray kinbaki'an mam komita' ka tilibi:.
'aro' komSa': " yaba', So'o kita' ka hiza gi'ing 'anoka 'amiS kapayak:i' mam homapa:! "
yaba' komSa': " hini 'aehae' ka 'amiS kin tomal! "
yaba' komSa': " kita' saeboeh, 'isahini ray ra:an hayza' ka kaSakira:a'an, ma' hayza' 'ima nonak kina:at noka SaSinSinraehoe'. "
'aro' komSa': " 'anoka SaSinSinraehoe' kinata:at, Sekla'en ay noka saeboeh? "
baki' komSa': " 'ampowa' 'okik Sekla'? niya'om ray kiyokay 'ima pa'inibih ka pinayaka:i' ray kina:at, raroton ma' mayaka:i' ka 'an nonak a ka:i'."
koko' komSa': " 'ima pakita' ka kak'ayaeh, sinsang haSa' bazae' ma'an ka pinayaka:i'. So: kayzaeh malnoSaySiyat ki sinsang, kak'ayaeh ma'an 'am 'alikaeh kayzaeh. "
'aro' komSa': " koko', So'o Sa'la' komSa' hayza' mae'iyaeh marma' niSo' ka tatimae'? So'o So: rima' ray kapalaho:an kayzaeh malnoSaySiyat o! "
koko' komSa': " yako 'oka' ka rayhil nom Somibae:aeh ka kamapainibih ka pinayaka:i', yako nonak malnobaboy kayzaeh ila "
yaba' komSa': " 'amkay papawka' ka 'inSo'a rayhil, kapalaho:an 'am tatilhaehael 'iniSo'. "
yaba' komSa': " haysani, ma' 'akoy ila ka kina:at noka to'iya' 'anoka SaSinSinraehoe' a kapayaka:i' koma:at o! "
baki' komSa': " ma 'alnoSaySiyat, kayzaeh 'okay ngowip noka tatini' ka kinra:aman, ma' 'isa:a' Sekla' Sa' nonak hiya'. "
yaba' sa'sa'ih ka hahila: lobih, 'ana'inowan komSa' matawaw hopay, maSraehray ray kaSa:engan 'ima maSangay.
siya komSa', ray wasal pit'alaw hopay a tomalan, lobih ray taew'an 'isa: pakaykayzaeh Sangay ila.
yaba' ma'az'azem Sa', nonak tatalek ka kinhaema'. ray tatimae'an 'akoy ka 'aewpir, kayzaeh taleken kasi'aelen.
ray kapak'iyae'zawan hayza ka 'aelaw, kayzaeh pilosnawen. 'oka'ila hini 'aelaw ray basang 'akoy 'ima ma:is ka 'oSalap.
yaba' minSa'la' tomalek ka ralom, mal'oehaez ka kapaltatimae'.
'isahini, ray halapaw 'a'iyak'iyak, hayza noka minatini' ka 'inoe'oe:, ki minayti' ka hinangih.
'i:wa' minayti' hombo' ila ray halapaw, minatini' ponsae:aeh ila ka ralom.
yaba' 'okik ra:am noka minayti' haehngae' hayno' 'inaSkan, ma' haSa' tati:iS ka ralom hayno' 'inaSkan.
'oya' ririm'anan rima' ray wasal, komita' ka palono' 'okay botoe'i
'oya' kaSna'itol ray palono', kita'en palono' 'arolon ila.
'oya' Sahoero: ray wasal 'i:zo' 'akoy ka 'inak'in'ino'an ka 'aelaw, 'isa: toma:oS ila ka 'aelaw noka tata:oS.
honha:i', taew'an ra:nawan ila, saeboeh ma' hayza' ila ka kawkinhaema'!
kakhayza'an, mae'iyaeh 'anoka hima' Somepe:.
bi:il ila, mae'iyaeh hayza' ila ka tiyanaw. tiyanaw kayzaeh Sipowa' ka kanokano' howaw.
mayhael ray hini 'aehae' 'oemaeh, tiyanaw Sipaskayzaeh ka mae'iyaeh noka kikay, nom matawaw no mae'iyaeh.
taboeh haysiya 'ima 'ol'olae'an, ni yaba' Sibae:iw 'aehae' 'aehoe' noka kikay Sintamani'in.
taboeh rengreng SiSkatamani' komSa': " 'in'itol! Sa:eng! pa:tol 'iniman. "
hayza' 'aehae' hahila: noka tamani' 'ae'ay 'aewhay ila.
taboeh somingozaw ka tamani' komSa': " tamani', niSo' 'ae'ay 'aewhay ila, 'am nak'ino' paskayzaeh? tiSkobae:oeh 'iyakin! "
tamani' tiSkobae:oeh komSa': " So: tal'izaeh am roSa' kinkaboehoel rayhil, mari' ka 'ima SaSo' 'aehae' kinkaboehoel, So'o kayzaeh boloe' 'iyakin, bae:iw ka 'ima SaSo'. "
taboeh bazae' 'omahowiS a tomalan, 'okay singozaw ila ka tamani'. siya nonak rima' bae:iw 'akoy ka nom tal'izaeh, 'am paskayzaeh ka tamani'.
siya mayaka:i' ka tamani' komSa': " yako 'amkay ngowip, niSo' tinortoroe' 'iyakin nak'ino' romakep ka papa:o'. "
siya mayaka:i' naehan: " yako ma' 'makay ngowip, So'o 'ina Somowaw ka hiza 'aehoe' 'ina 'iyakaka:as 'iyakin. "
hayza' 'aehae' hahila:, ba'ay ray wasal 'ima toma:oS ka 'aelaw. 'okik ra:ami, maSna'abe' ila ka 'ae'oeral, homaba:i' sobae:oeh, ba'ay ra:waS ila noka hinaba:i'.
ba'ay ray wasal toliyab, noka wasal liwaliwal 'arolon ray 'ima rawaS ka 'oe:'oe:oel.
'ima mintawawh ila, ba'ay yakina komi:im ka kasi'aelen.
siya Sahoero: ka Sakap, 'isa: 'anohima' komowih ka 'aewpir.
hayza' kinowih pizpiza' ka 'aewpir, 'okik ra:ami, ma' hayza' ka saepae' ki bilas Sipa'al'oehaez.
'i:wa hini 'aehae' 'oe:'oe:oel noka saepae' rinakal.
noka mae'iyaeh ka saepae', lo'arol ray wasal, tani wasal liwaliwal, Sitakroton saeboeh riza, ma: ka 'aehae' 'ima sobae:oeh ka 'oe:'oe:oel.
hini ka 'oe:oe:oel noka ra:i' hebengen, sem'el 'akoy ila ka hinbetel ki kaehoy, o ray 'i:zo' hahi:il ka bilas ki saepae'.
kakhayza'an, mae'iyaeh 'anoka biyara: potoy ka 'ayam, noka raromaeh tomnon ka takil, o 'anoka takil pama' ka kakrangi'an.
kakhayza'an, mae'iyaeh 'anoka biyara: potoy ka 'ayam, noka raromaeh tomnon ka takil, o noka takil pama' ka kakrangi'an.
siya lobih ray 'asang, manabih nisiya ka kinita' howaw.
mae'iyaeh pakra:amen ila ka hini howaw, saeboeh 'omahowiS a tomalan.
saeboeh mayaka:i', mayhael yami 'anoka talobong 'ilralom, 'izi' taboe' ka ralom noka pawtepin.
nakhini ka pawtepin haSa' bo:ok, Sipaskayzaeh ka 'inak'in'ino'an kakrangi'an ma' kin kayzaeh.
yami 'okik koSa' kakkayzaehan ni nonak, ma' ma'az'azem no minahael.
tapaS minowa' homiba: ka haehngae'.
ni tapaS bekeS kin 'itoSan.
kapa'onhaelan komSa': " tapaS, kaysa'an lomaliw ay? ay! 'i:wa' So'o mowa:i' ila. kanSo' kabih kin kayzaeh 'okay haba:i'i. "
kapa'onhaelan komSa': " tapaS, So'o tikot niya'om Sahoero:en ka 'aepaeh? niSo' 'aepaeh kayzaeh 'okik rarahoe'. "
nasiya koSa'enen naehan: " tapaS niSo' bekeS 'inaro' a tomalan, kapak'itoSanen ay sowiti'? "
siya 'ana 'inowan sawa'en noka kapa'onhaelan.
saeboeh So: komita' hi tapaS, ma' 'isa: komaSa' ila: " 'ima kerpe: mowa:i' ila. "
korkoring 'eleben ray taew'an 'i:zo' 'oka' ka kas'oehaezan.
tapaS komSa': " yako taSa'in'ae:o' hi lasiya. "
honha:i' nanaw ni tapaS ka korkoring 'al'oehaezen ila latar.
honha:i', haepoy pazeng ila saebaeh.
minay'isahini, saeboeh romo:o' hisya, 'iniyapae'zo' tapaS.
kalih haysiya 'ima 'ol'olae'an, baki' rengreng maraS hisiya ma'onhael rima' komita' ka wasal.
kalih 'ibabaw ila, rima' ila taypei matawaw.
kalih 'i'iyaeh ray taypei Sam'iyaeh tinal'oemaeh, siya maSriyae' ray 'asang ka wasl.
kalih lobih ray 'asang paSbaki', 'oya' rima' ray ka'inta'ni'an noka kalihapoyan mari' hi siya.
kalih nisiya ka 'inalingo' 'aSkanen ray wanglo', haba:en mae'iyaeh pa'iri:i' ka babaki'.
'oya' komSa': " tiyanaw 'ampowa' ra:am Sa' yako Sin paza'en, kin wa'isan?"
kalih komSa':" kinbazae', hayza' 'aroma' ka 'aehae' 'oemaeh, tiyanaw ra:am 'omalingo', Sekla', 'isa:a' Sowaboson. "
paza' komSa': " o baki' ma' tatini' ila, ma' 'am 'iyakina hayza' ka mae'iyaeh nom malahang hi siya. siya haysani rengreng ray 'asang noka tatini' kaprarotonan. "
paza' komSa': " mak'aehae' siya 'omoe'oe: 'iyakin Sa' 'amoy, mak'aehae' siya pakoSa' yako hi 'api'. "
paza' komSa': " siya mak'aehae' rima' 'ila'ino' ma' mangowip ila lobih. "
potngor ila ray taew'an, kalih komSa': " baki', yako lobih ila, So'o Sekla' ay yako hiya'? "
roSa' mae'iyaeh kakita'kita', sawa' ila saeboeh.
kita'en, ni kalih kinmae'iyaehan, homawaeh ila ni baki' ray hin'az'azem 'i:zo' ka kateSnenan.
takem rowaSek rayno? takem rowaSek ray toe:noe' 'i:zo'. toe:noe' noka takem kakrowaSekan.
kawaS kin rikrika: ila, ray toe:noe' ka ralom ma'sih ila. takem komSa':" hahila: rikrika: a tomalan, 'ilaS yae'zaw, 'ita' takbowaw ila ray 'ilaS babaw. "
takem 'am bowaw ila.
takem mampowa'? takem 'am rima' ray 'ilaS babaw. 'ilaS noka takem ka'oSa'an.
takem hopay ila.
takem mam powa'? takem 'am mae'rem ila. takem rayno' mae'rem? takem ray horoe' noka kaehoy mae'rem. horoe' noka takem kapae'reman.
hahila: kas'oehaez ila.
latakem komSa': " hahila: rikrika: a tomalan, 'ita' takbowaw ila ray 'ilaS babaw. "
takem komita' ray toe:noe' 'i:zo' ka 'ilaS, 'ima Siyae' komSa': " yami potngor ila ray 'ilaS babaw! "
saboeh ka takem ma'onhael tomkaw ray toe:noe' 'i:zo' ka 'ilaS.
hayza' 'aehae' ka sinsang 'ima papama' ka 'otobay ray ra:an tomono' ka 'aehae' naehan 'otobay.
kamamanra:an komSa': " So'o rini matawaw! kin toho, yako ma' rini matawaw. "
kamamanra:an kita'en kayzaeh 'okik nak'ino', noka sinsang koSa'en Sa'ila ray minypoSal tinaew'an pa'alingo'.
sinsang yakina maSangay lobih taew'an, noka kamamalahang ka 'ima 'ayaeh koSa'en: " ray kabih hayza' kamase:ez ka torako' tipangihin, baba:aw Sateren sinsangan, 'am pakita' ka sinsang kayzaeh ay? "
sinsang komita' ila Sa': " kamase:ez ka torako'? hini 'oka' ka kamase:ez ka torako', 'aehae' nanaw minkoringan 'ima mae'rem ray kapae'reman. "
sinsang Sa': " yako 'isa:a' sinsang, yako takita'. " minkoringan " Sa', pawa:i' ka Sapang sinsang kayzaeh ay? "
sinsang Sa':" yako 'isa:a' Sapang ka sinsang. "
ray sinsangan mowa:i' 'aehae' kinSat, mam somingozaw ray ra:an ka 'otobay 'anhiya'a. ray sinsangan ka mae'iyaeh manabih ka kinSat, 'otobay 'inoka kamamalahang a.
kinSat mayaka:i' ka sinsang komSa': " kamamalahang, ray ra:an ka 'otobay 'inSo'a ay? "
lasiya tani kinSat rima' komita' ka 'otobay.
kamamalahang potngor ila, 'otobay haysiya 'ima malben ray ra:an wazwaz.
minkoringan komSa': " kinSat So'o kayzaeh, yako sinsang hi paza' "
kamamanra:an komSa': " yako hi kalih kamamalahang, 'imahowiS ila, pakhoepay ila hi moyo. "
kalih 'ayaeh ila, yaba' hi 'obay 'ima pama' hisiya, manra:an 'am rima' ray 'ima 'al'alihan sinsangan.
ra:waS a tomalan ka'oSa'an, 'obay hopay ila, rima' ray kaehoy maSangay.
'ima papama' ritinSiya' mae'iyaeh mayziza, komSa': " So'o 'am maraS ka korkoring pakita' ka kak'ayaeh, sinsangan ra:waS, So'o papama' ka 'inmana'a ritinSiya' Sa'ila! "
'ima seme:ez ka kapapama'an mayziza, komSa': " So'o 'am maraS ka korkoring pakita' ka kak'ayaeh, sinsangan ra:waS, So'o se:ez ka 'imana'a ka kapapama'an Sa'ila! "
baSe' potngor ila ray ka'intani'an noka kalihaepoyan, 'obay papama' ila naehan ka kalihaepoyan, 'am tal'awan rima' ray raehoeran kamsobae:oeh sinsangan.
'obay 'inay kapay'ima'alikaehan kaSra:i', hayza' mae'iyaeh mayaka:i' hisiya koSa': " mama', 'am maraS ay ka korkoring niSo' rima' ray haepoy bintoe'an ba:aw? 'isahini ka kakita'an hororay o! "
'obay komita' noka hiza mae'iyaeh ka 'inalingo', 'omoSiroy bazae'en. kawaS palono' kayzaeh homayap ray hini 'aehae' 'oemaeh, sa'owaz kayzaeh kaSra:i' ray haepoy bintoe'an babaw 'oyeh.
potngor ila ray sinsangan, sinsang Sakaykayzaeh hi kalih pakayzaehen ila ka kak'ayaeh nisiya.
hayza' mae'iyaeh mayziza, komSa': " kalih, yaba' niSo' 'am maraS 'iSo'on 'ila'ino'? 'am pama' ay hi moyo rima'? "
taheS baba:aw 'ima kas'oehaez, saboeh komita' hi siya, ma' komSa', kin kaway hini korkoring!
piza' tinal'oemaeh Saehpi:ih ila, hini korkoring 'ibabaw ila. siya 'anoka kayi' taSihahowar, 'anoka ka'nal koma:at, ma' 'anoka kayi' 'omosa: ka mali'.
'oya' manabih ka korkoring komSa': " So'o 'am 'anoka ka'nal taSihahowar, 'anoka ka'nal koma:at, 'anoka ka'nal 'omosa: ka mali', ray hini 'aehae' 'oemaeh sa'sa'ih ka mae'iyaeh nakhini saboeh. "
korkoring 'okik pa:ka:i' ni 'oya' ka pinanabih, 'oya' 'ana'inowan porawSi' komSa': " hini korkoring kin kaway, 'ampowa' ka takyi'? ra:amen noka mae'iyaeh 'am nak'ino' ila?
korkoring 'ibabaw ila, minowa' 'omalingo', 'anoka kayi' 'omalingo' 'okik wa:a' a tomalan. korkoring minowa' 'anotiyanaw, 'oka' ila 'aewhay nom 'anoka kayi' bilis.
korkoing ray kakiSka:atan, 'oma'ehe: hi nonak 'anoka ka'nal, siya kayni' ra:amen noka saboeh, komaSa' rini ray 'aehae' 'oemaeh siya nonak kama 'anoka kayi' ka mae'iyaeh.
hayza' 'aehae' hahila:, kamatortoroe' patilhima' ka saboeh. korkoring mangowip 'anoka ka'nal, saboeh kamakiSka:at siya nanaw 'ima tihma' noka kayi'. saboeh komita' sawa' ila hi siya.
kamaSembet ka mali' komita' noka korkoring Si'anoka kayi' 'omosa: ka mali', komSa': " 'o:! niSo' 'inosa: kin'alikaeh, So'o 'am ki yami ay ma'onhael lalohay? " korkoring Sahoero: homSeS, hini kamaSembet ka mali' haba:en kama 'anoka kayi' 'omosa: ka mali'.
lalohay sizaeh, kalih somingozw hi paza' komSa': " So'o 'ampowa' ra:am hini 'aehae' 'oemaeh hayza' ka 'aroma' mae'iyaeh minowa' 'anoka kayi'? " 'oya' mak'aehae' manabih 'iyakin komSa': " kinra:am So'o ka takayi', 'ima kas'oehaez se'e:en ila ma'an. "
paza' tiSkobae:oeh komSa': " hayza' mae'iyaeh minowa' 'anoka ka'nal, hayza' mae'iyaeh 'anoka kayi'. minowa' 'anoka ka'nal haba:en, minowa' 'anoka kayi' ray 'ampoa' ka kano' 'aewhay, 'okik hinowa' 'anoka kayi'. 'isa:a' 'ima minowa' 'anoka kayi' somapih 'anoka ka'nal ila. "
paza' komSa' naehan: " 'isa:a', kama 'anoka kayi' 'okik haba:en ila, lasiya somapih ila 'anoka ka'nal, hini ila o ray 'ampowa'a ka kano' ma' kayzaeh, 'okay sawa'i. "
kalih komSa': " hini pongaeh ka sasa'oe' 'iniSo', ma'alo' 'iSo'on. yako lobih 'am mayaka:i' hi 'oya' komSa', kaysa'an yako Sekla' haba:en 'ima hingha' ki yakin kama 'anoka kayi' mae'iyaeh.
paza' mari' ka pongaeh, kalih manabih hi paza' komSa': " 'am hayza' ka hahila:, So'o 'am lomohaeper ka kapa'onhaelan 'ima hingha' ki So'on. "
'in 'obay a baki' 'isa:a' rani ray 'aehae' 'oemaeh 'ima kinSiyae' mae'iyaeh. 'ana Sahoero: hi hiya', siya ma' 'ima sawa' nanaw.
'aehae' hahila:, 'obay somingozaw hi baki' komSa': " baki', 'am nak'ino' nak 'iSo'on hingha' 'ana'inowan ma' 'ima Siyae' nanaw?
baki' tiSkobae:oeh hi siya: " niSo' bazae'en So: 'ima kayzaeh, pakra:amani hi lasiya, So'o ma' 'am hingha' ila ki yakin.
'in 'obay a kapa'onhalan mowa:i' ba:aw ki siya, 'obay 'isa:a' paSibae:aeh ka 'otobay hi siya, o siya 'okik Sarara'.
'obay pawa:i' ka kapa'onhaelan kansiya paSir'aeren ray taew'an, siya 'okik Sarara'.
'obay ma'az'azem, naw yako 'akoy ka rayhil, 'isa:a' kayzaeh bae:iw 'akoy ka kakrangi'an, ma'an kakapa'onhaelan ma' 'am Sarara' 'iyakin.
siya makakreng mata:waw, o nisiya 'okik 'akoy ka tinaSihoero:an.
'obay, 'imahowiS somingozaw hi baki' komSa': " baki', ma'an 'ima kayzaeh saboeh Si'a'apol ka kapa'onhaelan, o 'ampowa' yako 'okik Siyae' nanaw? "
baki' komSa': " So'o kayzaeh 'a'apol 'iniSo' ka kapa'onhaelan, hini 'okik 'inSo'a ka kinhayza'an, nak 'otobay, taew'an, rayhil. "
baki' komSa': " kakhayza'an tomal, niya'om tatini' 'ima rowaSek ila nanaw rini, yami ma' 'okay koSa', yami hayza' ka 'omaeh, hayza' ka bangol, hayza' ka wasal. "
baki' komSa': " 'isahini, 'ita' roSa' ray wasal, haba:i'in, hila:en, 'ita' hehnak, 'ita' tomkaw ka ka:ra', hini 'okik 'ima kayzaeh ay soka? "
'obay komita' ray 'ae'ay ka pongaeh, 'ima sawa' mayaka:i' hi baki' komSa': " yako ra:am ila, ma'alo' 'iSo'on! " 'obay ray 'os'oso'an, tomokoeh 'akoy 'inoka pongaeh a ka binSi'.
naba:an potngor ila, ray 'os'oso'an minpongaeh ila. 'obay bazae'en Siyae' ray ka:ra'. siya mayaka:i' hi baki' komSa': " baki', ma'alo' a tomal 'iSo'on, yako 'am 'a'apol ka hini pongpongaehan 'iniSo'. "
baki' tiSkobae:oeh komSa': " So: So'o Somiwa', kayzaeh rima' ray 'os'oso'an pamowa' 'aehae' ka kaehoy 'iniman. So: 'aehae' kinkaboehoel tinal'oemaeh ila, yako ma' yakina nak ka kaehoy hingha', komitkita' ray koko:ol ka pongaeh, o ray wasal 'ima heheb ka hahila:. "
'izi' 'az'azem kakhayza' niSo' ka kinhayza'an, masay ila ma' 'okik 'inSo'a ila. niSo' kinhayza'an, mina kanSo' ray kin'i'iyaeh ka pinanra:anan.
kizaw ki yaba' rowaSek ray 'aehae' hito' 'al'alihan ray bangol, So: 'ima maSangay, siya ki yaba' ma'oehael rima ray bangol mata:waw.
kizaw ra:am a tomal, ra:am Somepe: 'aehae' kaehoy Sipaskayzaeh koza' ka balihaeh, 'aelaw lalangoy koza kin'alikaeh, hotok tomkaw koza' kin'ibabaw.
ray kakiSka:atan siya tinhoero: ka pintatoroe'. siya ra:am Somepe: noka minatini' 'ini siya, ka nom SaSepe:.
'isa:a', noka kamatortoroe' pa'oSa'en ray ra:hoeran kakiSka:atan, riza siya kayzaeh tatoroe' 'akoy ka kinra:am.
kizaw mowa:i' ray 'ima SaSo' kakiSka:atan, 'aewhay ka kin'i'iyaeh, komSa' siya 'elngihan ka sin'elan, 'okik hingha' ki 'aroma' kamakiSka:at, saboeh kayni' ki siya ma'onhael kiSka:at.
'oka' ila hi kizaw 'okay pakalbenen ka hin'az'azem nisiya. siya hayza' 'aehae' ka hin'az'azem, komSa', mayhael 'am ma: 'aehae' kama talba:aw ka 'ima SaSo' ka mae'iyaeh.
nisiya kapatawawan mingkoringan saboeh. ray babih 'isa:a' ka kamanra:an saboeh, hayza' komSa' noka minkoringan kinra:am 'okay talsakil ka kamamara:an.
kizaw yakina 'ibabaw ka Sina:eng, 'oka ila, noka tahoki' koSa'en: " 'izi' 'az'azem! minkoringan mina 'amkay taysakil! "
ray kabih, siya Sahoero: ray kapatawawan mowa:i' 'ima SaSo' ka tiyanaw hini kapatawaw SaSo' a tomalan, ra:amen 'am somapih kapatawawen nisiya.
siya makakreng a tomal matawaw, pak'ibabaw ni nonak ka wa'is, tomrtoroe' 'oyeh saboeh kamamatawaw Sekla' ka 'ima SaSo' ka kinra:am.
'aehae' hahila:, ray kapatawaw ka tiyanaw 'aewhay ila, haepoy kapapanae' 'okay tani kina:at 'i hayap.
'isa:a' kizaw maraS ka saboeh, ta:'izaehen hiza ka tiyanaw.
tahoki' Sahoero:, hi kizaw ra:am Somepe:, malahang ka kamamatawaw ma' kin kayzaeh, 'isa:a' pa:kamamarmaraS ila ka saboeh.
minay'isa:a', kamamanra:an ki minkoringan kayzaeh saeboeh matawaw, kamamanra:an 'oka' ila 'ik Sa'i:i' ka minkoringan.
kawkel rengreng rima' ray pinatiyay matawaw tabin haewan. tabin yaso'i', 'okay Sahoero: ila ka pongaeh o hinhibetel, siya 'isa: ra:am ila Sa' taklobih ila.
kawkel ra:am ka tono', ra:am kiSka:at. kan siya ray 'aehae' 'oemaeh haba:en ka minkoringan 'okay kiSka:at. siya yakina nak kamamanra:an hingha' rima' kiSka:at, 'oka' ila noka tatini' Sikayni'.
'aehae' hahila:, ni kawkel minatini' somingozaw hi 'oya' ki yaba': " 'ampowa' kawkel 'okay 'oSa' kiSka:at? " piza' hahila: ila, nayaba' 'isa:a' kawkel paktaniminatini'in raima' ila kiSka:at.
siya ray kakiSka:atan tatoroe' kayzaeh, 'ibabaw ila rima' ray kabih no wasal kiSka:at, ra:am a tomal ka 'inak'in'ino'an ka hinhinbetel.
ray kabih no wasal 'ima kiSka:at, siya rengreng mahoero: ray 'asang hi minatini'. ma' 'isa:a', siya yakina tatihael Say 'asang ka mae'iyaeh pakayzaeh ka kin'i'iyaeh nasiya.
piza' tinal'oemaeh Saehpi:ih, siya lobih ray 'asang, ray 'asang ka 'oemaeh pa'aewhayen ila.
kaehkaehoyan 'oka' ila ka kaehoy, minkoringan 'oka' ka kaehoy ka tatalek ka pazay, mae'iyaeh rengreng kitoyae'en.
kawkel honaehnge: 'imahowiS. 'okik ra:am 'am nak'ino' ila.
bi:il, siya rima' ray 'os'oso'an, mamowa' ka binSi', mamowa' 'aehae' ka kaehoy no 'insiya'a ka 'asang.
kawkel mamowa' mamowa', 'okay tae'aes, yakina pakhingha' ki kakhayza'an 'ima kayzaeh kita'en ka 'asang.
Say 'asang mae'iyaeh, komita' ni kawkel Sipatawaw porawSi', ma'onhael saboeh rima' mamowa' ka kaehoy.
'asang noka saboeh hokakrengen mamowa' 'akoy ka kaehoy, ray 'asang ka kaehkaehoyan ma' 'akoy ila ka 'ima rarahoe' kaehoy, ba:la' may'isaza, 'asang ma' kayzaeh ila kita'en.
tatini' noka mae'iyaeh, 'aring kakhayza'an a tomal ra:amen minSa'la' kita'en ray rape:.
hini 'aehae' 'oemaeh hahi:il ka wasal, 'oka' ila ray taypin wasal kanaheheban 'akoy ka 'oe:'oe:oel.
'oka' ila 'oka' ka mae'iyaeh ra:am, mae'iyaeh nak'ino' a tomal kalotngor rini.
kakhayza'an 'oka' ka kina:at, ma' 'oka' ka 'inalingo', 'isa:a' 'isahini yami ma' 'okik Sekla' kakhayza'an noka tatini' ka kin'i'iyaeh.
mak'aehae' yami ma' komohoero: ray ra:i' 'i:zo' 'in kakhayza'an a taew'an, 'inoka mae'iyaeh a boe'oel, o noka kin'i'iyaeh ka kakrangi'an.
yami kayzaeh 'anoka hini kinohoero: kakrangi'an, Sekla' kakhayza'an noka mae'iyaeh ka kin'i'iyaeh.
'oka' ila, hini kakrangi'an 'okik 'akoy, o tatini' saeboeh.
'ana komSa' 'am nonak kapayaka:i', ma' 'isa:a' 'aring kakhayza'an tabin 'isahini haysiya.
hayza' kama kiSka:at noka mae'iyaeh ka kapayaka:i', Sahoero: Say hini 'aehae' 'oemaeh ka mae'iyaeh, ra:amen 'inay hini ray taywan 'ima bowaw.
'in kakhayza'an ka mae'iyaeh, 'am bowaw 'ima kawasal, minaraS ray palono' ka kaSpanan ki kapamowa'.
ma' hayza' kama kiSka:at noka hinhinbetel ka Sinraehoe', Sahoero: kinbowawan 'in'alay ray
niya'om tatini' minSa'la' papama' ka palono' ray wasal komi:im ka 'oemaeh, potngor ila ray 'ima 'aewhay ka kalotngoran.
nak 'iniya haepoy 'oemaeh kin rompa: ka 'ima SaSo' 'oemaeh hingha', niya'om tatini' ma' tomortoroe' 'iniya'om ma totowa'is taniSowaw ka 'ima SaSo'.
'ima 'iyaSamSem, 'oya' 'am tinkinSa:o', komita' 'oesizo: 'oka' ila, 'isa: mayaka:i' hi para:in komSa': " Sa'ila bae:iw ka 'oesizo: 'iniman ay? "
para:in Sa': " 'a:ay, ya:o taSabae:iw ka 'oesizo: 'iniSo'. "
para:in potngor ila ray tiyam, mayaka:i' ka tahoki' komSa': " tahoki', yako 'am bae:iw ka 'oesizo:. " tahoki' komSa': " niSo' 'am koza' kabae:iwen? "
para:in komSa': " ni 'oya' katikinSa:o', 'inSa'la' bae:iw sowiti' kayzaeh ila. " siya mari' piza' ka 'oesizo:, mobay ka rayhil hi tahoki' 'isa: lobih ila.
lobih ray taew'an, para:in 'iyakina rima' ray kata'o'an, 'isa: 'oesizo: 'aSkanen ray kinbaki'an.
taheS rima' ray tiyam 'am bae:iw a ka 'oesizo:, 'oesizo: til'ameten ila, 'isa: siya mowa:i' kan para:in ray taew'an, 'iyakina Sibae:aeh sowiti' ka 'oesizo: kala para:in.
'oya' somingozaw: " So'o 'ina bae:iw ila ka 'oesizo:? ma'an ka taleken ila. "
para:in tiSkobae:oeh komSa': " 'oesizo: ray kinbaki'an, So'o nonak Sa' mari' ay? "
'oya' rima' ray kinbaki'an 'okay tihoero: ka 'oesizo:, somingozaw naehan: " yako 'okay tihoero: ka 'oesizo:, niSo' binae:iw ka 'oesizo: hayno? "
para:in mowa:i', komSa': " 'ayo:! ma'an binae:iw ka 'oesizo: karma'en ila! hiya' nanaw marma' ma'an ka 'oesizo:? "
taheS mowa:i' ila ray taew'an, komSa': " 'ata', yako kaysa'an Somibae:aeh kan moyo ka 'oesizo:, 'isahini 'am mowa:i' minobih. "
taheS komSa': " niSo' binae:iw 'oesizo: ni 'oya' ma'an taleken ila, 'iniya'oma ka tata:a' hipo' baba:aw pas'oesizo:, 'isa: yako mowa:i' minobih. "
'oya' sawa' komSa': " kayzaeh, tapa'onhael koSa:o' rini! "
kaysa'an ray taew'an mowa:i' haba:en ka 'aeh'aehael.
'ayam hayno'? ba'ay komSa', "'ayam ray talka: babaw."
tawmo' hayno'? ba'ay komSa', "tawmo' ray talka: babaw."
tinal'awan ila ay saboeh? ba'ay komSa', "hini ila saboeh!"
ba'ay komSa', "'ita' tayla' ila!"
ba'ay komSa', "kayzaeh a tomal! yami 'am maraS hi kizaw lobih ray taew'an!"
'inmana'a raro:o' Sin kalihin, yako kamamanra:an. yako yakina tatoroe' ka tomnon.
'oya' komSa', kamamanra:an 'izi' tonon. yako mam palikiw nanaw, yako 'okay tonon.
yako mam Soma:ir nanaw, yako 'okay tonon.
koko' komSa', kamanara:an 'izi' tonon.
yako mam biSit nanaw, yako 'okay tonon.
yaba' komSa', minkoringan 'isa:a kayzaeh tomnon.
yako mam tomalek nanaw ka wa:ay, yako 'okay tonon.
yako mam 'omiyang nanaw, yako 'okay tonon.
baki' komSa', minkoringan 'isa:a kayzaeh tomnon.
yako mam baehi' nanaw ka wa:ay, yako 'okay tonon.
'ata' komSa', kamamanra:an 'izi' tonon. yako komita' nanaw noka saboeh Sitonon, yako 'okay tonon.
yako mam mahila: nanaw ka wa:ay, yako 'okay tonon.
'ata' komSa': " kalih, So'o mampowa'? So'o wa'ila 'am'amoeh! yako ta tortoroe' 'iSo'on ka tomnon.
ma'an raro:o' hi kalih, yako kamamanra:an. 'iyakina tatoroe' nanaw ka kaspengan noka SaySiyat.
ray ripon zitay, ripon papi 'am mari' ray 'os'oso'an ka kaehoy, tomowa'is kaS'abo' ray 'os'oso'an. 'inoka tayal a 'asang 'akoy haki'in, tayal paksoloehen ila ka ka:ra'. 'isa: tomok hi watan, maraS ka Say 'asang rima' Somobae:oeh ka ripon, 'oka' ila ripon haba:en a tomal, kapapanae' wa'isan, sa'sa'ih 'asang haba:en tipangihin masay 'oyih, rima' papanae' siyobaz.
yako mam rememe: nanaw ka wa:ay, yako 'okay tonon.
saboroo siya kama ra:am kiSka:at. siya 'ima 'a'aringan ray 'ima 'ibabaw kakiSka:atan kiSka:at ka nom ma: sinsang, kayzaeh ka kiniSka:at 'isa:a' kaSlatar ila ray kakiSka:atan, ma: sinsang ila.
tomok hi watan komita' ila noka ripon ka kinwa'isan, 'am paktaSilotor ka Sinraehoe', siya Somiwa' ki ripon kakaykayzaehan. nisiya korkoring hi loSin Sateren kan ripon pa:binotoe', manabih ka ripon komSa' tortoroe' hi loSin 'ima SaSo' ka kinSka:at. min'alay risa:a', loSin sapihin ka raro:o' Sin watai saboroo.
saboroo ray 'ima mato:ol tinal'oemaeh, pali'abo'on ray ripon 'ima kayzaeh ka kin'i'iyaeh taew'an. ni saboroo ka minkoringan ki siya saboeh, ray taywan hasinsang hayhayno' 'asang 'oSa'en nisiya.
ray kakiSka:atan kaSlatar, saboroo lobih ray 'os'oso'an, ray 'asang pa'il'io' ka 'ima 'ayaeh, pakSekla' 'oyeh nom pak'iyakaliah.
siya noka SinSinrahoe' ki to'oya' paka:i'in saboeh, ray 'a'aringan, siya ray taywan Sekla'en a tomal noka SinSinrahoe'.
ray 1949 tinal'oemaeh mowa:i' ka 'ima SaSo' ka 'ayporong ray taywan, watai saboroo komSa' 'ima SaSo' ka 'ayporong 'am maraS no mae'iyaeh 'ima kayzaeh ka kin'i'iyaeh, 'isa:a', siya minay'isa: somapih ka raro:o' Sin linroichang.
saboroo komita' ka kak'ayaeh, ma' tomilhaehael ray 'asang ki to'oya' hayza' ay ka pina'oe'oe', Somina' ka to'oya' tatal'izaeh ray 'asang, pakayzaeh noka 'asang ka kin'i'iyaeh.
papi 'am pak'ibabaw noka SaSinSinraehoe' ka kin'i'iyaeh, linroichang rima' matawaw nom ma:ngabas no SaSinSinraehoe', siya ray "taywan linSe Sen'ihwei 'i'yen" siya nonak nanaw 'aehae' ka SaSinSinraehoe'.
ray 1947 tinal'oemaeh roSa' 'ilaS, taywan hayza kil to'oya' haha:ih, papi 'am malahang ka Say 'asang, 'isa: siya mayaka:i' ka Say 'asang komoSa: 'izi' 'oSa' raroton, 'isa:a' rokolon noka to'oya'.
linroichang siya paho'alo' ka to'oya' pinobih ka 'asang. noka to'oya' 'okay Siwa'i.
'oka' ila siya 'ana sowiti' 'okik tikot, 'ana 'okay konlengeS noka to'oya' ka hin'az'azem, siya ma' tomowa'is ma:ngabas no SinSinraehoe' ka kinkayzaehan, papinobih ka 'oemaeh, siya nakhini ka pinatawaw noka to'oya' ma' kitkita'en nanaw. bi:il ila, siya ray 1954 tinal'oemaeh noka to'oya' 'isa:a' tobokon ila.
noka poyoma' ka papnabih komoSa' nasiya tatini' 'inay bato' ki raromaeh 'ima mabasez. 'inay bato' 'ima mabasez ki 'inay raromaeh mabasez ka mae'iyaeh, 'iSkanonak ka 'asang.
'oka' ila 'ima mabasez ray raromaeh ka 'asang, kayni' moboway ka kasi'aelen no 'inay bato' 'ima mabasez ka 'asang, roSa' 'asang papanae'. bi:il 'ima mabasez ray bato' ka 'asang siyobaz, 'aroma' mae'iyaeh bowaw ila ray kapnaba:an.
ray hengchon pantaw 'akoy ka Sinraehoe', nak paywan, 'amiS, panaeh, Say kabih no wasal, hini saboeh ka Sinraehoe' noka Sekalo kinalahang.
taywan 'aehae' 'ima kayzaeh 'oemaeh, 'akoy ka sapihan ka rayhil, Sina:eng noka 'oemaeh, noka ma' 'isa: Say'in'ino' kama mowa:i' 'ima Sapang ra:an.
'oka' ila, ray taywan 'al'alihan ka wasal 'abonay a tomalan, 'ana komoSa: kapanra:anan ray wasal 'ima kin tomal, So: sasbong ila ka ba:yoS ma' 'aewhay ila, 'isa:a' 'ima toliyab mowa:i' ray taywan mae'iyaeh haeba:an.
Sekalo Sahoero: ka haza mae'iyaeh, pakoSa' kama mowa:i' homaki' 'isa:a' manae'. 'aehae' ila nanaw Say kabih no wasal 'ima 'i'iyaeh.
'aehae' 'inoka 'amilika' a ka palono', ray hengchon 'al'alihan ka wasal sasbong ka ba:yoS. lasiya papama' ila ka 'ima 'ol'olae'an ka palono', kaSna'itol ray ra:i', 'am patihaehael ka mae'iyaeh, kita'en lasiya kaS'abo' ray Sekalo 'oemaeh.
hini howaw pakbazae'en ila ka 'amlika', ra:am Sa' noka chiyokoko' 'initayso:, 'amilika' 'isa:a' maraS ka binsong, 'am manae' ka Sekalo.
Sekalo ka tomok hi Coqicoq, maraS ka Say 'asang rima' Somobae:oeh. lasiya Sekla' ka 'oemaeh, 'okik tikot papanae', 'okik honaehnge: homobaz ila.
'isa:a' roSa' mae'iyaeh kayzaeh ila pinaehraehrangan, So: hayza' 'inay babih mowa:i' ka palono' ray babaw halay ka 'ima ngangilaehan hata', 'isa:a' noka Sekalo ka tilhaehaelen. nasiya hini 'aehae' kina:at ray taywan minay 'aehae' ki Say 'amilika' SaSokayzaeh kina:at ka "nanxia zhi mong," howaw 'isa:a' sizaeh ila.
'ana' komoSa' Sekalo homobaz, ma' papi mayhael 'izi' ila papanae', noka 'amilika' tinrong nom maehraehrang ki zokizok. tomok komoSa', kakhayza'an 'asang hayza' 'ina noka Say kabih no wasal haki'in, Say 'asang sowiti' kit'amet saboeh, 'isa:a' tomo'aelae' ka Say babih 'ima mowa:i'.
rini haeba:an ka SaSinSinraehoe', ki 'inay babih 'ima bowaw rini ka mae'iyaeh.
'awzho: 'isa: 'aehae' noka 'ima haeba:an SinSinraehoe' pinak'aehae' ka 'oemaeh. hini 'oemaeh 'am hayza to:o' kinkaboehoel 'inokik hingha' ka kapayaka:i'.
papi 'am pak'alikaeh ka SinSinraehoe' 'i'iyaeh ray rahoeran, 'awzho: 'ayporong maraS haba:en noka SaSinSinraehoe' a ka korkoring. lasiya komSa' korkoring 'aring 'ima 'ol'olae'an 'isa:a' tortoroe'en ila ka ka 'an nasiya a ka kaspengan, lasiya ma' 'am 'okik nak ka SinSinraehoe' ila.
ri'saza lasiya tatoroe' noka Sifang kapayaka:i', Sekla' noka Sifang ka kaspengan. 'okay papayaka:i'i ni nonak ka kapayaka:i', 'okay papa:toli ka kapa:tol ni nonak. lasiya 'oka' ila hi 'oya', 'oka' ila ka raro:o', 'oka' ila nom lalazem ki taew'an.
hini 'ima monSayboSi: tinal'oemaeh kinhonaehnge: 'isa:a' nasiya pinatawaw. lasiya 'a'ehe:en pangowipin ni nonak ka kapayaka:i', kaspengan. lasiya 'okik 'ima bolalasan mae'iyaeh ma' 'okik ka SaSinSinraehoe'. hini saboeh mae'iyaeh Sikraylis ray sin'elan katatoroe'an, hini koSa'en "pinawka' minayhal."
tabin 2008 tinal'oemaeh, noka 'awzho: ka tahoki' sa'iwaz 'imahowiS manabih ka SaSinSinraehoe'. siya komSa', "'isahini yami 'am manabih hini 'oemaeh 'ima rowaSek ka SaSinSinraehoe', 'aring kakhayza'an kintatini', tabin 'isahini haysiya ka kaspengan 'am tem'an.
korkoring 'ana'inowan 'oka' ka kinkayzaeh ray ka:ra', 'ana komSa' nasiya ka kinrowaSek kayzaeh, ma' hayza' ka nom pakba:ba:ok, lasiya 'imahowiS nanaw ray ka:ra'. lasiya yakin lobih kala 'oya', ma' 'okik ra:ami hini hayno'.
noka 'awzho: 'ayporong, ma' 'okay pa: kin kayzaeh nasiya ka kin'i'iyaeh. komita' ka kinbolalas kinmae'iyaehan 'okik hingha' a tomalan ki nonak, lasiya mangowip ila ni nonak ka kaspengan, nonak hiya' ma' 'imahowish a tomalan ray ka:ra'. 'aroma' mae'iyaeh ma' tomowa'is komi:im ni nonak ka sin'elan taew'an, ki kakSekla'an ni nonak.
tahoki' taypiyaw ka Sinohowih ka 'ayporong, pa'alo' minayhini tabin mayhael, 'ima 'aewhay pinatawaw, mayhael 'izi' ila 'i: patawawani.
niya'om Si'az'azem ila kakhayza'an 'okik hingha' ka kinalahang. yami papi kakhayza'an noka to'oya' kina:at ki pinatawaw, maraS pak'imahowiS ki pinawka'an nimon, yami 'am tem'en."
'isahini haeba:an naehan mam komi:im ka 'in nonak a sin'elan, 'ana komSa' 'aroma' 'amkay tihoero: ila ka taew'an, lasiya ma' komilwa'is ray noka SaSinSinraehoe' ka katortoroe'an ki nom malahang ka SaSinSinraehoe.' tabin mayhael o mayhael malahang 'inoka SaSinSinraehoe' a ka korkoring.
rini ka 'oemaeh, minkoringan kinonre're' ray kin'i'iyaeh. 'oka' ka mae'iyaeh Siyae' nisiya Sikas'oehaez, potngor ila kakiSka:atan tinal'oemaeh, kamamanra:an nanaw pakiSka:aten, minkoringan ma' ray taew'an nanaw.
ray rahoeran mowa:i' ila 'ima 'aewhay ka kamamanra:an, lasiya maraS ka wawatos romara'et rini. lasiya kayni' noka minkoringan SikiSka:at, ma' kayni' noka minkoringan Sipatawaw.
malala minowa' a tomalan kiSka:at, siya ra:am a tomal kiSka:at, ra:am 'akoy ka kapayaka:i', siya ray kakiSka:atan 'ima tomal ka kamakiSka:at. 'oka' ila malala Sahoero: 'okik saboeh ka korkoring kayzaeh mowa:i' kiSka:at, nakhini siya 'omahowiS a tomalan.
Ziaoddin 'okay tae'aes, siya maraS hi malala 'ila'ila'ino' balong, koma:at, ray tilibi: homapa: kiSka:at koza' kin Sil'i:.
noka ma'iyaeh ka kin'i'iyaeh 'aewhay ila. 'ima taSiwawatos ray ra:an maySiri:, mae'iyaeh 'okay pakaSlatari hae:wan. 'ima pakiSka:at ka minkoringan ka kakiSka:atan ma' pawsoehen.
lasiya komonre're' hi ziaoddin 'eleb ka kakiSka:atan, komoSa' siya pakiSka:at ka minkoringan. So: komoSa' ziaoddin pakiSka:at naehan, siya ka hibo'on.
korkoring tikot rima' kiSka:at, rima' kiSka:at 'abonay ila. Mlala ma'az'azem, hini howaw SaSika: saboeh kapakra:am ka saboeh, 'am hayza' a ka mae'iyaeh mwa:i' tomlhaehael.
nisiya pinbalong hato ila ray babih ka 'oemaeh, nisiya pinayaka:i' bazae'en ila noka saboeh 'oemaeh. nakhini siya pakhayza'en ila ka wa'is naehan. malroton haeba:an ka maeiyaeh, tomilhaehael ka korkoring 'inokay kiSka:at, ki 'inokay pakiSka:ati minkoringan.
ray Sinbon, ray tilibi: 'i:zo', Sahoero: saboeh hi Malala. siya Sahoero:en noka kamamanra:an. lasiya tomatikot hi Malala, kayni' nisiya Sihapa: ray noka saboeh kakrarotonan, So: 'oka' 'am tombok hisiya.
'oka', lasiya siyobaz ila. Malala 'i'iyaeh ila. Malala 'okay papaSeSi noka hini howaw. siya tomowa'is komon'itol noka minkoringan ka kakiSka:aten.
tapaS minowa' komita' ka hikoki' ray kawaS 'ima homayap, siya 'iyakina ma: kamahayap, seme:ez ka hikoki' ray kawaS babaw.
ray 2013 tinal'oemaeh, siya pabalongen ray to'oya', siya komoSa', "'aehae' korkoring, 'aehae' kamatortoroe', 'aehae' kina:at, 'aehae' kaka:at, kayzaeh pahinibih ka hini 'oemaeh." Malala 'aehae' 'iniyapae'zao' o 'ima soma:om ka tae'oeloeh ka kabina:o'.
tapaS tatngor ila, papi 'am ma: kamahayap, siya tomalam 'am rima' ray kakiSka:aten, kaloehloehayan ka kamahayap. 'oka' ila, kakiSka:atan kayni' hisiya, 'ana 'a'inola' ka kiniSka:at ma' 'okay kiShoero: ka kakiSka:atan.
'okik hohnaehnge: monhal kaloehloehayan potngor ila, 'am somapih 'ima la'oz kahiba:en kayba:en 'isa:a' kayzaeh ta'itol ray hikoki' babaw. 'oka' ila, 'am rima' ray kata'o'an a ray kapatawawan, kamamanra:an haehi:il, hi tapaS 'okik raam 'am nak'ino'. 'isa:a' siya pawka' 'akoy kaloehloehayan hahila:.
minay'isa: sa'sa'ih 'am lomoehloehay homayap, saboeh kayni' ki siya, 'aewhay Sa' siya minkoringan, 'isa:a' lasiya maSangay kayni' mwa:i'. kamamanra:an komoSa' saboeh 'okik pa:ka:i' Sa' minkoringan ra:am seme:ez ka hikoki', yako kayni' papa'oSa'en nisiya.
tapaS romokol hi nonak, rima' naehan tomalam. 'akoy 'ima 'aewhay kapayziza'an, bi:il ma' Siwa'en ila, yako mari'in ila.
kayzaeh ka kiniSka:at, tapaS torongon nom marmaraS ka saboeh. 'oka' ila, kamama'onhal komoSa' naehan Sa' siya ka minkoringan, kayni' bazae' nisiya ka tinoroe'. hayza' 'aehae' ka toyzhang mayaka:i' hisiya Sa': "So'o ki 'iyakin 'a'inola' ka wa'is! So: So'o homobaz yami 'am bazae' niSo'."
komita' nakhini kin 'aewhay kapanra:anan, tapaS 'okay patae'aes, 'ima lomoehloehay tani noka kamatortoroe' tinortoroe', 'aehae' 'aehae' babihin. nakhini kin makakreng kamatortoreo' komita' ma' Siyae', minay'isa: kamatortoroe' siya nonak ila tomortoroe' hi tapaS.
tapaS siyobaz nanaw, doizhang homobaz sawa' ila SiSi: hi tapaS komoSa', "So'o kita', minkoringan 'am 'okay hobaz ka kamamanra:an mina! tae'aes ila!"
bazae' noka doizhang ka pinayaka:i', tapaS 'aewhay hin'az'azem. ma'az'azem linohaeperan ka 'ima 'aewhay, siya 'omahowiS a tomalan, siya 'am patae'aes ila ka hin'az'azem nisiya, homako' ka kayba:en lobih ila ray taew'an.
"niSo' 'isahini pinatawaw, 'isa:a' noka hini 'oemaeh noka minkoringan kinSiwa'an ka howaw. patae'aes, howaw ma' 'am haysiya, tali'es'es ka hin'az'azem nonak." ni yaba' pinayaka:i' bazae'en ray sale'e:. tapaS 'okay bazae' ka pinaklobih, hinibih rima' lobih ray kapapanae'an! min'ae:o' hi toyzhang ki tinipangih binsong.
tapaS ki toyzhang 'omam'amoeh mowa:i' ray kapapamae'an moin'ae:o' ka tinipangih mae'iyaeh, 'okik ra:ami noka toyzhang sine:ez ka hikoki' noka 'aelae' paShae:ae'en, hi tapaS noka kapaSowatoroe'an ma' paklobihin.
ni tapaS kinSiwa'an ma: ka kama seme:ez ka hikoki' 'es'es ila, siya ray 'into' minay 'aehae' minkoringan kama seme:ez ka hikoki'.
lobih ray kapaSowatoroe'an, tapaS noka saboeh rokolon, pae'pae'en, toyzhang ma' Sekla' ila nisiya ka wa'is.
ni 'api' lingo' hawka' ila.
'api' komoSa:, "ni tiwaS ka katoeh 'inaro', lingo' haysaso 'i:zo'."
'api' komoSa:, "ni kalih ka kin tatpo' sopaloy, lingo' haysaso 'i:zo'."
tiwaS komoSa:, "'iyok 'anhil a tomal, So'o 'am somi'ael ay ka 'iyok?"
kizaw komoSa:, "pakal 'okik pakez, So'o 'am somi'ael ay ka pakal?"
'api' komoSa:, "ni kizaw ka katiSkina:atan ponpo'po', lingo' haysaso 'i:zo'."
ba'ay komoSa:, "'a:im 'okik 'aehis, So'o 'am somi'ael ay ka 'a:im?"
'api' komoSa: "ni ba'ay ka haehngae' kin 'inaro', lingo' haysaso 'i:zo'."
'api' komoSa:, "ma'an ka lingo' 'okik ngangilaehan, hini 'okik 'anmana'a ka lingo'."
kamamanra:an komoSa:, "boway kin 'anhil, 'am'amoeh wa'ila si'ael saboeh!"
'api' komoSa:, "hini 'anmana'a ka ligo'! ma'an ka lingo' sopaloy o hes'ezan, si'aelen 'aeh'aehisan o 'an'anhilan."
waliSan 'am homoba:ang 'aehae' ka 'ima ngangilaehan ka tomato'.
waliSan mowa:i' ray tawtawmo'an. waliSan 'am homoba:ang 'aehae' 'ima 'in'inaro'an ka tawmo'.
waliSan mowa:i' ray banban boway. waliSan yakina homoba:ang 'aehae' kala' 'ima hes'ezan ka banban boway.
noka waliSn hima' heshes'ezan. Siri' komoSa:, "So'o 'isa:a' ay mari' ma'an ka banban boway!"
noka waliSan ka tatpo' habhabiyalan. hosong komoSa:, "So'o 'isa:a' ay 'eme:eS ma'an ka tawmo'!"
noka waliSan ka kinmae'iyaehan sibsiblaehan. hotok komoSa:, "So'o 'isa:a' ay somi'ael ka tomato' ma'an!"
noka waliSan tatakay 'el'elngihan. hapis komoSa:, "So'o 'isa:a' ay Somarak ka Senget ma'an!"
waliSan mowa:i' ray SengSengetan. waliSan 'am homoba:ang ka 'ima 'el'elngihan ka Senget.
waliSan komoSa:, "noka saboeh hinoba:ang kin kayzaeh kita'en saboeh, kin 'akoy ka rineme:."
waliSan mantikal ka hinoba:ang.
hotok 'omoe'oe:, "'omoral ila! hinoba:ang 'am'amoeh 'aSkan 'i:zo'!"
'in Sayta' a yaba' ra:am a tomal manae' ka siwa:, Sayta' ma' 'iyakina nak hi yaba' hingha' kin wa'isan.
'aehae' hahila:, Sayta' somingozaw hi yaba', " yaba', yako kayzaeh ay kil moyo mae'onhal rima' 'omalop? "
minatini' kamamanra:an komoSa:, "So'o 'alikaeh ay 'ae'ae:aew? So'o hayza ay ka wa'is? So'o tomkaw 'ibabaw ay? So'o 'izi' 'oSa' 'i: 'alop.
'oka' ila Sayta' 'okay tae'aes, siya tomowa'is lomoehloehay lomoehloehay, 'isa:, siya 'alikaeh ila 'ae'ae:aew, siya tomkaw 'ibabaw ila.
Sayta' 'imahowiS a tomal, siya 'okik 'alikaeh 'ae'ae:aew, siya 'okik wa'isan, siya tomkaw ma' 'okik 'ibabaw.
minatini' kamamanra:an komoSa:, "minkoringan 'isa: koSa'en 'izi' 'i 'alop!"
Sayta' komoSa:, "yako 'ae'ae:aew 'alikaeh ila, tomkaw ma' 'ibabaw ila, yako ra:am manae' ka siwa:! yako kayzaeh ay kil moyo rima' 'omalop?"
Sayta' 'okik ra:am, 'ampowa' minkoringan 'izi' 'i 'alop.
hayza 'aehae' ka waliSan Saehae' ila ray ralom!
Sayta' 'imahowiS, siya 'iyakina ki yaba' mae'onhael rima' 'omalop.
waliSan ka'aerolon ila makSa'!
Sayta' ra:am a tomal manae' ka siwa:, ma' ra:am malahang ka 'ima 'ol'olae'an ka 'ima sem'el, hini 'isa: 'inoka kama'alop a ka hin'az'azem. Sayta' ray mayhael 'am ma: 'ima kayzaeh ka kama'alop ma' 'okik ra:ami.
hini minay'aehae' pino'azis. rini hayza' 'aehae' ka lilom, 'oka' hi kizaw.
hini minayroSa' ka pino'azis. rini hayza' roSa' ka tawmo', 'oka' hi kizaw.
hini minayto:o' ka pino'azis. rini hayza' to:o' ka katboS, 'oka' hi kizaw.
hini minaySopat ka pino'azis. rini hayza' Sopat ka biyara:, 'oka' hi kizaw.
hini minayhaseb ka pino'azis. rini hayza' haseb ka lapowar, 'oka' hi kizaw.
kalih somingozaw, "So'o hayza' ay Sahoero: hi kizaw?" Siri' komoSa', "'oka', yako Sahoero: nanaw ka Siri', 'okay Sahoero: hi kizaw."
kalih somingozaw, "So'o hayza' ay Sahoero: hi kizaw?" hosong komoSa', "'oka' yami Sahoero: nanaw ka hosong, 'okay kita' hi kizaw."
kalih somingozaw, "moyo hayza' ay Sahoero: hi kizaw?" waliSan komoSa', "'oka' yami Sahoero: nanaw ka waliSan, 'okay Sahoero: hi kizaw."
hini minayhae'hae' ka pino'azis. rini hayza' hae'hae' ka takem.
kalih somingozaw, "moyo hayza' ay Sahoero: hi kizaw?" takem komoSa', "'oka' yami 'okay Sahoero: hi kizaw."
hini minaylangpez ka pino'azis. rini hayza' haeba:an ka mae'iyaeh.
'aehae', roSa', to:o', Sopat, haseb, SayboSi:, SayboSi: o 'aehae', maykaSpat, hae'hae', langpez, rini hayza' langpez ka mae'iyaeh. 'oka' hi kizaw.
So'o hayza' ay Sahoero: hi kizaw?
ray taywan 'akoy ka rakeS, bizo' kamari'in. 'ayporong noka ripon papi hini kamari'in, tomowa'is kaS'abo' ray 'os'oso'an, 'omopi: noka SinSinraehoe' ka kakrowaSekan.
kakhayza'an 'omalop 'isa:a' nom 'i'iyaeh, 'oka' ila noka ripon Simari' ka wawatos. nakhini pakbe'e: ila ka bonong.
ripon koehngapen, lasiya komoSa' tapaehrahrang, pawa:i' ka Say 'asang pahonrotonon.
Say 'asang 'isa:a' 'ima Siyae' rima' ila, kita'en ripon 'okik 'am maehrahrang. 'ima rima' mae'iyaeh noka ripon panae'en ila saboeh!
honaehnge: ila 'ima tato'alae' bi:il 'isa:a' hi taho 'ali' 'am tati'ohay ila kil ripon.
ni tiwaS kinas'oehaezan taew'an 'okik liyabo'. 'oka' ila lasiya 'aehae' taew'an SiSiyae' ka kin'i'iyaeh.
tiwaS minowa' ki minatini' nisiya makakSiyae', siya komoSa', noka kamamanra:an kapatawaw, minkoringan ma' kayzaeh matawaw.
ni tiwaS kinhinowa'an kakSiyae'an ka keSiye' kakSiyae'an, siya komoSa', "yako 'am noka keSiye', tomilhaehael ka 'ima 'ayaeh ki 'ima hopay mae'iyaeh."
'ima 'al'alihan kan tiwaS ray taew'an ka kakiSka:atan pakiSka:at nanaw ka 'ima liyabo' korkoring. 'isa:a' siya 'okay pakiSka:ati rini.
tiwaS 'isa:a' minayra:waS papama' ka kalihaepoyan rima' kiSka:at. 'ana ra:waS ka'oSa'an, siya ma' 'okay patae'aes.
Saehpi:ih ila koza' ka tinal'oemaeh kiniSka:at, tiwaS sa'iwaz ma: ka sinsang ila! siya kama 'omowaz ray masa' ka kak'ayaeh.
tiwaS ka sinsang siya ma' ka kamatortoroe' 'oyih, siya tomortoroe' ka kamakiSka:at nak'ino' 'omowaz ka kak'ayaeh, siya ma' 'anoka 'ima haeba:an sinsang a ka kamatortoroe'. ray ka'owazan ka masa', tiwaS 'isa:a' hayza' ka pinakme: ki 'iniri:i'an nisiya.
bi:il ila, siya pa'iri:i' 'aehae' ka kapatawawan no saboeh, 'okay pawhi:il ka mae'iyaeh, So: hayza' ka pa'alo' kayzaeh mowa:i' saboeh patilhaehael. nasiya tinilhaehael ma' haeba:an ila mae'iyaeh.
tabin tiwaS tatini', siya ma' haysiya 'ima 'omowaz ray masa' ka kak'ayaeh ki pataSilotor nisiya ka kiniSka:at. nisiya ma' 'akoy ka tinilhaehael no mae'iyaeh.
tiwaS komoSa', "niSo' ka hin'az'azem 'izi' palalengeS noka 'ima haeba:an ka 'ima 'inokik hingha' ka hin'az'azem, keSiye' 'okik hi'iwaS ka'az'azemen mowahil mina ka'az'azemen."
kawkel ma:'az'azem yaba' 'ampoa' 'okay tilhaehael ka hiza minkoringan. ta:in mal'oehaez ka kaspeng kina:at, o manabih hi kawkel ray kina:at 'i:zo' kaspengan.
ni ta:in ka kamakiSka:at mari' ray kina:at 'i:zo' ka kinra:anan mowa:i' papa'aehae' hi kawkel. kawkel pakita' ka kamakiSka:at ka 'inonaka sina'oe'. 'oka' ila papsawa'en nasiya.
hayza' 'aehae' kamakiSka:at mayaka:i' komoSa', "So: So'o hinra:ay kanman, tani kina:at 'i:zo' ka sinpeng, 'inSo'a 'ana kano' kakrangi'an ma' 'inmana'a ila! yako So: 'okay Siwa' Sipon'a:iS niSo', So'o ma' 'izi' 'i pon'a:iS."
Si'az'azem ila noka minkoringan ka 'imahowiS, ki noka kamakiSka:at ka tinili'lih, kawkel pat'es'es ka hin'az'azem 'am painibih ka kaspengan kina:at. kawkel tomowa'is pak'ibabaw nisiya nonak ka kinra:aman, siya ma' rengreng ki 'aroma' minkoringan haha:ih noka minkoringan ka kinhayza'an.
kawkel hinra:ay ila, siya ki kamanra:an rima' ray 'aehae' ka'aiyalaho:an no mae'iyaeh ka kinhayza'an, siya Sahoero:, kamamanra:an Somiwa' noka minkoringan Sibazbazae' nanaw, kayni' Sipa:ngabas noka minkoringan.
nisiya kinoSa' minkoringan kayaeh nonak pawhi:il ka hiniba:, kayzaeh lasiwazay ki kamamanra:an, kayzaeh matawaw, kahaew ma' 'okay mari'i saboeh noka kamamanra:an. 'aehae' naehan, minkoringan ma' kayzaeh ma:ngabas no mae'iyaeh kakinhayza'an.
pinraylis ka kinhayza'an hayza 'oyih ka 'ima nonak Siraehoe' kamamanra:an, lasiya ma' 'ima Somina' nom ma:ngabas no mae'iyaeh ka kinhayza'an.
'ana komoSa' hi kawkel tomamemeS Somina', 'oka' ila ray bi:il, 'aroma' Sinraehoe' kamamanra:an nanaw kayzaeh rima' ma:ngabas no mae'iyaeh ka kinhayza'an, noka minkoringan ka kinhayza'an ma' hingha' ki kakhayza'an.
nakhini pak'imahowiS a tomal hi kawkel, 'oka' siya 'okay pata'aes. siya koma:at 'akoy no minminkoringan ka kinhayza'an ka kina:at, 'am mayna:a' mayhal, kaspengan kina:at kayzaeh 'okay hahili'.
kawkel tomowa'is koma:at tabin siya lobih ray babanbanan. 'ana siya 'ima'i'iyaeh, 'okay Sahoero: noka minkoringan mari' ka kinhayza'an.
ni kawkel ka korkoring ki minahal taSilotor nisiya ka hin'az'azem. bi:il ila, mari' ila no minkoringan kapa:ngabasan. 'ima taniSowaw no minkoringan ka kinhaza'an min'itol ila, ma' pahoehoero: ila ni kawkel ka pinatawaw no minkoringan.
para:in minowa' Siyae', kayni' kiSka:at. tama:o' minowa' kiSka:at, kayni' ka SibSiba:i'. 'ana nasiya kinhino'an 'okik hingha', lasiya 'ana'inowan 'ima kakaykayzaehan ka kapa'onhalan.
'aehae' haehila:, tama:o' manabih hi para:in, "ma'an yaba' 'am rima' raehoeran matawaw, yami 'aehae' taew'an 'am bowaw saboeh ray raehoeran."
haewan, koko' komita' hi para:in nonak ray halapaw homangih. para:in manabih hi koko' komoSa', siya 'ana sowiti' kayni' lasiwazay ki tama:o'. koko' manbih hi siya komoSa': "'ana So'o kayni' o, So'o kayzaeh 'anoka kakhayza'an tatini' kil yami nak'ino' 'am lasiwazay, ma pakhayza' ka 'ima kayzaeh ka:i' no kapa'onhalan niSo'."
kahayza'an a tomal, niya'om ka tatini' kil ta'ay ma'onhal, tatilhaehael saboeh.
bi:il ila, mita' ma'eiyaeh haeba:an ila, kaSorateran a kakrowaSekan ma' 'okik la'oz ila.
'isa:a' latatini' komi:im ray babih ka kakrowaSekan, pakmowahil ka'i'iyaeh mita'.
So: tatini' 'am rima' ila, ta'ay ra:am ila ma' 'imahowiS ray ka:ra'. ta'ay 'isa:a' mobay nasiya kinSobaeh ka kakrangi'an. sisae'oe' ka tatini' mita'.
ta'ay manabih ka tatini' mita', hini 'inoka ta'ay a nom malaehang ka mae'iyaeh samiyan. samiyan 'am malaehang hil'ita' saboeh, pakayzaeh hil'ita' ka kin'i'iyaeh.
bi:il ila, hini langpez o roSa' ka kakrangi'an, ma' ma: 'inmita'a ila kate'enen samiyan, ma' pahoehoero: hil'ita' 'ina kakaykayzaehan ki ta'ay.
para:in bazae' ni koko' ka pinayaka:i', nisiya ka kakrangi'an 'al'oehazen saboeh. hiza kakrangi'an, nisiya ki tama:o' rima' 'os'oso'an tinihoero:.
'isa:a' ni para:in ka kakrangi'an, paskayzaehen 'aehae' 'ima kayzaeh kita'en ka kapSile'.
tama:o' 'am rima' ila ray kahiya', para:in pawa:i' hi tama:o' pasi'ael hi tama:o' ray taew'an. somi'ael sizaeh, ni para:in pinaskayzaeh ka Sile' Sisa'oe' hi tama:o'. o mayaka:i' ka noka ta'ay ki mita' tatni' a kinbazae'an.
para:in SiSi: tama:o' komSa', "'ana mayhal 'ita' 'okay pa'onhael ila 'i pakakSiyae', o paSiwa' ka hini sinae'oe'an ba:iS ki So'on, malahang 'iSo'on, mayhal niSo' ka kin'i'iyaeh, kayzaeh saboeh."
" kin 'akoy ka kasi'aelen, ki homawan niya'om ka sini'ael 'okik hingha', kaysa'an kano' howaw? " 'aro' somingozaw hi 'oya'.
'oya' komoSa', "'ihi' o! rim'an niSo' minatini', 'am maraS ka korkoring lobih mal'az'aza'!"
'aro' 'ima Siyae' komoSa', "nakhini koza' kin kayzaeh! minatini' hinra:iy ra:waS, 'aring 'ina monSaySa:ip, siya honaehnge: ila 'okay lobih, yako maSriyae' ila hi siya!"
"yako ra:am ila! minatini' Sa'la' lobih, yami ma' tal'awan 'akoy ka kasi'aelen." 'aro' mayaka:i'. "'ihi' a! hini 'in noka minatini' a 'ima Sil'i: hahila:, ka kaspengan noka SaySiyat, minkoringan ray kin'i'iyaeh 'am hayza' monohaseb kaklobihan ray 'inkahoelan." 'oya' mayaka:i'.
"kakhayza'an a tomal, 'oka' ka kapapama'an, 'am 'ila'ino' ma' manra:an. 'isa:a' kakhayza'an 'okik rengreng kakita', korkoring So: hinra:iy ra:waS, ma' honaehnge: 'isa:a' monhael kakita'. 'isa:a' mita' hayza' ka kaspengan noka minkoringan." 'oya' mayaka:i'.
'aro' somingozaw hi 'oya', "hini 'in noka minkoringan a ay nanaw ka kaspengan?" 'oya' komoSa', "'ihi', hini ma' 'iwan paklalazem ka roSa' Sinraehoe' pinapakaksi'aelan, o tatilhaehael 'oyih."
"'in noka SaySiyat a minkoringan ka kaspengan, mohael koSa'en monSaySa:ip monpoSal koSa'en mal'az'aza' ka korkoring ray 'inkahoelan, So: tatngor ila ka korkoring, minatini' 'am maraS ka 'aehae' taew'an maSpalaw ray 'inkahoelan."
"So: minatini' a 'anay rima' ila, korkoring ki 'aeh'aehael ma' malraw ray 'inkahoelan."
'aro' 'ima Siyae' tomilhaehael hi 'oya' hembel ka kati'azem, mahoero: ni mama' pinayaka:i' hi siya, minatini' hinra:iy ila mina 'am 'okik lobih ila, hini howaw siya 'imahowiS honaehnge:. 'i:wa' minatini' 'ana 'inowan ma' kayzaeh lobih, hayza' 'oyih nisiya ka kaspengan.
hini 'aehae' hahila:, minatini' lobih ila! korkoring 'inawpo' nisiya! yaba' o 'oya' sasingozaw 'a'iyalatar ki labaki', saboeh ma' Siyae' kayzaeh kakita' 'a'iyalatar.
taew'an honha:i' mowa:i' ka 'ima haeba:an, saboeh 'okay honasamez matawaw ka kaspengan.
'aro' ma'alo' a tomalan ray 'asang hayza' ka 'inakhini'an kaspengan, paklobih ka mintini' ki korkoring ray 'inkahoelan, mowa:i' pa:'alo' ka Say 'asang.
"minatini' rengreng lobih 'ay! 'aro' 'am maSriyae' 'iSo'on!" 'aro' 'ima wilaeh ka hima', 'omoe'oe:, ray hin'az'azem mayna:a' 'inowan 'am kakita'.
kamatortoroe' somingozaw hi 'obay, "So'o 'am homoba:ang ka kano?"
'obay Sahoero: 'aehae' ka wa'ae'.
'obay, wa'ae' ki kabkabaehae:, lasiya ma'onhael manra:an ila.
'obay Sahoero: 'aehae' ka waliSan.
siya komoSa', "yako ta hoba:ang ka 'ima ponlakay! soka!"
'obay Sahoero: 'aehae' ka kowaw.
siya komoSa', "yako ta hoba:ang ka haepoy soka!"
"kaehkaehoyan kin kayzaeh kita'en" 'obay mayaka:i'. "hini 'inmana'a taew'an." kabkabaehae: mayaka:i'.
yako ta hoba:ang ka biyara:!
'obay tiSkobae:oeh, "yako ta hoba:ang ka wa'ae', waliSan, kabkabaehae: ki 'inoka kowaw a taew'an."
kakhayza'an a tomal, ray 'ima ra:waS, hayza' 'aehae' rineme: 'asang.
ray rineme: 'asang 'i:zo', sa'sa'ih mae'iyaeh hayza' saboeh ni nonak kin hinowa' ka rineme:, hiniba: ma' 'isaza ka rineme: kayba:en.
haysiya ima 'ol'olae'an korkoring, 'ol'olae'an, 'okik raam naehan nonak minowa' ka 'inak'ino'an rineme:, 'isa:a' homiba: ka 'ima bolalasan kayba:en.
maySoSowaw 'ibabaw ila, lasiya ma' 'am tomihoero: ni nonak kin hinowa' ka rineme:.
watan manra:an ray pazay 'asang, 'ima homiba: saboeh ka 'ima habiyalan kayba:en, watan ma' homiba: ka 'ima habiyalan kayba:en.
watan mowa:i' ray kawaS 'asang, homiba: saboeh ka 'ima his'alan kayba:en. watan ma' homiba: ka 'ima his'alan kayba:en.
watan mowa:i' ray ra:a' 'asang, homiba: saboeh ka 'ima ngangilaehan kayba:en. watan ma' homiba: ka 'ima ngangilaehan kayba:en.
watan mowa:i' ray kaehkaehoyan 'asang, homiba: saboeh ka 'ima hes'ezan rineme: kayba:en. watan ma' homba: ka 'ima hes'ezan kayba:en.
watan mowa:i' ray 'ima 'elngihan Siba:i' 'asang, homiba: saboeh ka 'ima 'elngihan kayba:en. watan ma' homba: ka 'ima 'elngihan kayba:en.
bi:il, watan mowa:i' ray haleb noka habon 'asang, homiba: saboeh ka 'inak'in'ino'an rineme: kayba:en.
"moyo hayza' ka 'inak'in'ino'an ka rineme:? yako soka 'am homiba: ka 'inak'ino'an rineme:?" watan somingozaw.
"So'o minowa' ka kawaS, ma' hiba: ka 'ima his'alan kayba:en. So'o minowa' ka hahila:, ma' hiba: ka 'ima ngangilaehan kayba:en. So'o minowa' ka hinhinbetelan ma' hiba: ka 'ima hes'ezan kayba:en. So'o minowa' ka kano', ma' hiba: ka 'isa:a' rineme: kayba:en." Say 'asang mae'iyaeh tiSkobae:oeh.
watan tiSkobae:oeh, "yako tomihoero: ila! yako minowa' ka haleb noka haebon ka rineme:!"
ray 'ima 1979 tinal'oemaeh, Soliyen ki 'apohan papanae' ila, haeba:an mae'iyaeh masay ray pinpapanae'an.
'ima 1985 tinal'oemaeh, ray kinaat, kita'en 'aehae' 'in noka 'apohan a minkoringan ka 'inalingo', hini 'inalingo' papaSoS ray katnaheheban 'oemaeh
ray 'apohan ka hini 'aehae' minkoringan Sinin kola:en, siya mabasez ray 1972 tinal'oemaeh, ray 'ima 1984 tinal'oemaeh, ni kola: yaba' ki 'oya' ray 'ima papanae' tobokon ila.
'isa:a' siya kil 'aehael nisiya rae:iw ila ray kam'al'alihan 'oemaeh riza kakrowaSekan noka 'ima hopay mae'iyaeh, hayza' kamaka:at riza ray kinrowaSekan 'omalingo' hi siya.
'inalingo' 'i:zo', ni kola: ray masa' kita'en ka kintikot, pakSekla' ka 'aroma' papanae' koza' kin paktikot, hini pinpapanae'an ma' Sahoero:on ila noka Say 'aroma' 'oemaeh.
ray 2022 tinal'oemaeh, 'eko: manae' ka 'okelan, haeba:an mae'iyaeh masay ray kapapanae'an, 'akoy tinaew'an ma' noka papanae' malben ila saboeh.
'eko: manae' ka 'okelan, 'ana 'okik hitay ma' panae'en, pakbazae' 'oyeh komoSa' tomili'lih ka minminkoringan 'am Somobae:oeh ka 'okelan, hini papanae' ma' rompa: ka 'ima 'aewhay kabazae'en.
'oka' ila, 'okelan 'okik tikot noka 'eko: mae'iyaeh ka tinili'lih, kin haeba:an ila ka minkoringan rima' hitay, 'ima rima' hitay ka minkoringan minsalaz haseb ban ila ka mae'iyaeh.
'aroma' ka 'okelan minkoringan, lasiya sa'iwaz hayza' rima' papanae', ma' rengreng ray wanglo' pakita' ka 'inalingo' nasiya ka pinatawaw.
Say 'okelan hi kati'oSa: ray wanglo' pakita' ka 'inalingo' siya rima' hitay 'ima tato'aelae' ki 'eko:, haeba:an mae'iyaeh mobe:ay hisiya ka babaki' romokol hisiya.
ni kati'oSa: ki kola: ka 'inalingo', papawaS moneSpat ila timal'oemaeh. hini roSa' 'inalingo' 'okik hingha' a tomal, ma' taypiyaw ila moneSpat tinal'oemaeh pinanra:anan kin'i'iyaeh noka mae'iyaeh ki hin'az'azem nonak ila.
ni kati'oSa: ka 'inalingo' nisiya nonak noka laleke: 'inalingo', 'okik noka kamaka:at 'inalingo', laleke: pakayzaeh mita' ka kin'i'iyaeh ila.
ni kati'oSa: ka 'inalingo' kita'en hayza' ka wa'is, 'okay Sahoero:i ka kintikot, siya 'anoka 'inonak a 'inalingo', manabih ka hitay noka 'eko:, Say 'okelan mae'iyaeh 'okik tikot hi lasiya.
hini roSa' ka 'inalingo' 'akoy 'inokik hingha', hayza' 'aehae' 'ima hingha', 'isa:a' lasiya noka papanae' pakSekla'en noka saboeh.
tabin 2019 tinal'oemaeh 12 'ilaS, tayliyok 'ohan ray kamatibae:iw ka 'aelaw, kas'oehaez ray bae:ae' ka kak'ayaeh.
ray tayliyok 'ana hayno' haeba:an mae'iyaeh repe'en ka kak'ayaeh. tayliyok ka to'oya' pakra:am ka saboeh hini noka bae:ae' kak'ayaeh rempe' ka mae'iyaeh, 'isa:a' ka 'ohan o ray langlangi: 'oemaeh 'eleten saboeh ka ra:an.
Sikowan pinto: nak'ino' 'ima kas'oehaez? hayza' mae'iyaeh komoSa', noka ziyas rinepe', mae'iyaeh somi'ael ka ziyas 'isa:a' repe'en. ma' hayza' mae'iyaeh komoSa', ka pinto: pinaskayzaeh noka whaSiye'.
hini saboeh pinayaka:i' 'oka' ka pinasa'iwaz, mita' 'okik ra:ami sa'iwaz minay'ino' 'ima kas'oehaez.
kak'ayaeh 'alikaeh Somika:, 'ana hayno' 'oemaeh ka rinepe' mae'iyaeh 'am hayza' kaboehoel ban, 'ima masay ma' kin rompa:, haeba:an ka 'ima masay ma' Sipapahowih 'am baso' hai:il rinoton ray sinsangan.
kiSka:at ma' nonak ila 'anoka tiyanaw tomortoroe', kamakiSka:at ray taew'an ma' 'anoka tiyanaw tatoroe'. kamamatawaw ma' ray taew'an ila matawaw, 'akoy ila ka 'a'iyalaeho:an ray wanglo', ma' 'akoy 'ima SaSo' pinaykawaS kaSekla'en.
hayza' ka wanglo' 'ana powa' ka kano' ma' 'alikaeh, pa:nonaken ila. walae' ila kapapama'an hahila:, 'akoy ila ka hahila: nom honsaboeh ki 'aehae' taew'an.
min'alay ray 2021 tinal'oemaeh, mae'iyaeh pahaezab ka 'i'miyaw, walae' ila ka 'ima masay.
ray 2022 tinal'oemaeh, hayno' 'oemaeh pakhil'awan ila ka saboeh, ma' kayzaeh ila raroton.
'ana noka kak'ayaeh pawka'en 'akoy, kinoSa' ka 'aeh'aehael o kapatawaw. 'ana nak'isa:a' mae'iyaeh ma' tomowa'is kaSkoraeh. 'ana komoSa' tabin 'isahini ka Sinkowan pinto: 'i'ini' toboki saboeh, 'oka' ila, yami tomihoero: 'am nak'ino' 'i'iyaeh ila ki pinto:.
kaysa'an, 'ita' 'am ma'onhael ma:tol.
hayza' 'aehae' mae'iyaeh mowa:i' ila, minaraS 'aehae' ka pongaeh.
hayza' to:o' mae'iyaeh mowa:i' ila, minaraS to:o' ka pongaeh.
Sopat mae'iyaeh, haseb mae'iyaeh, SayboSi: mae'iyaeh, SayboSi: o 'aehae' maeiyaeh, maykaSpat mae'iyaeh. Sopat pongaeh, haseb pongaeh, SayboSi: pongaeh, SayboSi: o 'aehae' pongaeh, maykaSpat pongaeh.
hae'hae' pongaeh, langpez pongaeh, langpez o 'aehae' pongaeh, langpez o roSa' pongaeh, langpez o to:o' pongaeh, langpez o Sopat pongaeh, langpez o haseb pongaeh, langpez o SayboSi: pongaeh.
kamatortoroe' komoSa', " 'ita' tapa:tol ila."
'am papiko'awan no rim'an ka kararotonan, saboeh tiSkohael o tiSkohaelen naehan.
sizaeh ila, kamatortoroe' komoSa', " rim'an, saboeh hoehoero: 'araS ka kayba:en ni nonak, o 'aehae' niSo' kinhinowa'an ka pongaeh. "
kamatortoroe' komoSa' naehan, " moyo ra:am ay rim'an ma:tol 'am pakbazae' hi hiya'?"
kamatortoroe' komoSa', " saboeh pa'onhael panra:an ila! "
tapa:tol ila mita' ka kapa:tol!
noka SaSinSinraehoe' ray kintatini'an 'i:zo', pinaehraehrangan ila howaw 'isa:a' 'ima Sil'i: 'ima 'es'es ila howaw. kakhayza'an 'oka' ka kina:at, mita' ka tatini' 'okay 'anoka kina:at, tani noka ngabas maehraehrang ki rae'seb, ma' 'es'es ila ka pinaehraehrangan, 'okay kakabaeh.
haysani nakhara 'akoy ila ka 'inak'in'ino'an ka hin'az'azem, haeba:an mae'iyaeh ra:am komakabaeh ka mae'iyaeh, ma' haeba:an ila mae'iyaeh kakabaehen. noka kamakakabaeh lasiya koza' kin 'aewhay hayza' nasiya kakrarotonan, nom ma'az'azem 'am nak'ino' komakabaeh ka mae'iyaeh.
'isa:a', haeba:an kama kakabaeh, komoSa' hayza 'ima kayzaeh kapatawawen, hil'awan kapatawawen, 'omSe: mobay ka rayhil no kapapama'an ki kaSir'aeran, o 'ima kayzaeh kapatawaw, kamari'an ma' 'ibabaw.
hayza naehan, hini 'oemaeh 'akoy noka to'oya' kinSiwa' kapa'kiyawan, ray kapa'kiyawan 'i:zo' matawaw 'ibabaw kamari'an. 'am matawaw no Say taywan kamarima' mae'iyaeh, kapa'kiyawan ma' pakhayza'en ka 'ima ra:am nom maehraehrang mae'iyaeh.
'inakhini'an kapayaka:i', 'isa:a' nom komakabaeh ka mae'iyaeh.
kama matawaw potngor ila kiyenpoSay, lasiya Sahoero: ni nonak kapatawawen 'okik hingha' ki pinaehraehrangan. kama kakabaeh nasiya kama rima' matawaw 'araSen ray 'ima rawaS ki rahoeran, lasiya 'a'ehe:en ray ko:ba' a 'ima 'abonay ray kapatawawan matawaw, o 'ititi'an kamari'an.
haysani Sinbon hayza papnabih ka hini howaw, 'isa:a' Say kiyenpaSay kama kakabaeh ma' somapih ila kapayaka:i' nasiya nom komakabaeh.
kamari'an nasiya pakwawalae'en, ka'oSa'an ma' sapihin ray tayko: a miyentiyen, kapatawawen ma' sapihin komoSa nom matawaw ka Soytiyen, 'am pak'okay tali'azem ka Say taywan kama rima' matawaw.
hini nom komakabaeh, sa'iwaz 'aewhay a tomalan. 'ita' ma' 'az'azem naehan, 'am nak'ino' 'okay kakabaehi.
mita' noka SaSinSinraehoe' ka tatini', minahal o minahal rini ray 'oemaeh 'ima 'i'iyaeh, 'anoka rarang komaloeh ka hini 'oemaeh, minay rape: mari' ka Sinorateran.
nasiya nom komakabaeh kapayaka:i', komoSa, hil'awan kapatawawen, 'okay 'elet kapatawawen hahila:, kamari'an 'ibabaw, 'ima maynonak kamari'an ma' 'akoy. 'az'azemen ila, 'am hayza ay nakhini 'ima tomal kapatawawen.
yami ma' 'am taSilotor ka 'inakhini'an kinkarengan, maySoSowaw pakaykayzaeh tal'oemaeh ka hini rape:.
tiwaS kama minowa' pon'a:iS ka hini pon'a:iS ka hiza.
"hini kano?" 'ol'olae'an o konkononan. nisiya ka pinlong pon'a:iSin.
'ibabaw o 'iyapizoson nisiya ka 'oeso' pon'a:iSin.
samsamoehan o raraehoe', hini 'inoka hako' a haeh'ong.
"hini kano'?" saseez o 'in'inaro'an. hini ka wa:ay!
nisiya 'albeSte:en naehan. hoehoehen, kas'oehaez haeba:an ka samiyan.
"So'o hiya'?" tiwaS somingozaw.
"yako ka pinlong samiyan." "yako ka hako' samiyan." "yako ka 'oeso' samiyan." saboeh samiyan mayaka:i'.
tiwaS a! orah 'i:wa' ka kaSpi'.
'oya' komoSa:, "tiwaS, So'o 'aehae' ila Sinangayan 'ima 'ayaeh, yako ta'araS 'iSo'on taki:im ka kamaromhaep."
'oya' ki tiwaS potngor ray noka kamaromhaep taew'an.
kamaromhaep manabih hi tiwaS komoSa: "kita'en mari'in ila So'o."
" hiza mina nom lalazem ka mae'iyaeh ki samiyan ka wa:ay." kamaromhaep mayaka:i'.
tatokoeh ni Selep 'aSkanen ray talka: babaw ka hakhako' 'i:zo'. 'isa:a' 'i:zo' ka tatokoeh hayza 'ima sopaloy 'ima 'ol'olae'an, hayza 'aehae' 'noka mo'miyan a ka tatokoeh
Selep mowa:i' kan yaba' ray kapae'reman, kita'en 'ima hoemangih saboeh. siya komita' hi yaba' minaywawa:ak ray halapaw, 'okay kakoway ila, ma' hoemangih ila 'oyeh.
Selep pakoSa' minayti' 'am hayza a ka wa'is nom taSilotor ka kintatini'an kamamarmaraS. hoSa:il ray halapaw, 'okik ra:am 'am nak'ino', kahiya' rinokrok ka tatokoeh pinakme: ray hima', maSnga'nga' ila.
"Selep, So'o minatini' So'o 'ima mininSa'la' Sahoero: ka hahila:, mayhal pakayzaeh kalahang ka taew'an."
"hiza ni yaba' tinal'awan ka sasa'oe'. Selep, 'izi' tikot, So'o 'am ma: ka 'ima tabin ka kamamarmaraS." 'oya' manabih.
mita' tatini', kakhayza'an rowaSekan ray 'oes'oeso'an rowaSek ray wasal langi:.
yami ray 'oes'oeso'an 'ae'ae:aew, tatoroe' ki ba:i' nak'ino' ma:tol.
yami ray wasal 'i:zo' lalangoy, tatoroe' ki lalowa: nak'ino' homlal.
to:o' kinkaboehoel ila ka tinal'oemaeh, Say he:lan ka mae'iyaeh maray wasal 'ila'in'ino', komita' ka 'oemaeh mita', lasiya homSeS komoSa:, fomoSa:! 'ima kayzaeh kita'en 'oemaeh.
Say he:lan mae'iyaeh mowa:i' ila, yami nasiya koSa'en ka " ye:ren"
zheng cenkong mowa:i' ila, lasiya Somowaw ka Say he:lan. yami nasiya koSa'en ka "fanren."
ripon mowa:i' ila, yami nasiya koSa'en ka "kawSazo:."
'ima 1984 tinal'oemaeh, yami 'isa:a' somapih ila ka niya'om karo:o'an.
'am somapih ka kinwa:a' ila ka hin'az'azem noka mae'iyaeh ma' ma:is a tomal. 'am langpez tinal'oemaeh o hayza' kapinanra:anan, niya'om kinhoepayan ma' Sahoero:on ila.
ray 1994 tinal'oemaeh maykaSpat 'ilaS o 'aehae' hahila:, ray taywan ka 'ima 'ibabaw pinapoe'oe' kina:at 'isa:a' yami koSa'en ila ka "yenzomin."
yami nasiya kin 'akoy 'inokik hingha' karo:o'an, soka yami hiya'? 'ita' 'am nak'inio' romo:o' hi nonak?
'ita' koSa'en 'ima minSa'la' rowaSek ray hini 'aehae' 'oemaeh ka mae'iyaeh.
mininSa'la' rowaSek rini ray 'oemaeh mina yami.
kakhayza'an, mita' tatini' romo:o' hi nonak ka SaySiyat, 'isahini, yami noka Say kabih no wasal koSa'en ka "yenzomin," hini saboeh ma' 'inmita'a saboeh ka raro:o'.
yami 'am rini ray 'oemaeh tabin mayhal, papnabih mita' ka kinbazae'an.
'aring hayza ila ka pite'pi', hayza kama paka:i', komoSa' hini kayzaeh ki Sapang rayhil hingha'. 'oka' ila ray 2010 tinal'oemaeh 'ima haseb 'ilaS, 'aehae' kinkaboehoel ka pite'pi' kabaeiwan, ma' 'okik 'aehae' rayhil noka 'amilika'.
'isa:a' ray wanglo' hayza mae'iyaeh komoSa: siya Somiwa' 'anoka 'aehae' ban ka pite'pi', sasapih roSa' 'ima sopaloy ka piSa'. Saehpi:ih to:o' ila hahila: 'oka' ka mae'iyaeh tiSkobae:oeh hisya, mowa:i' ila Sopat hahila: 'isa:a' hayza mae'iyaeh Sa' 'am tibae:iw hisiya ka piSa'. minay'isa:, haba:en ila mae'iyaeh paka:i', pite'pi' kayzaeh pa:Sapang ka rayhil.
ray 2021 tinal'oemaeh 'ima langpez 'ilaS, 'aehae' ka pite'pi' kayzaeh Sisapih minsalaz SayboSi: ban rayhil noka 'amilika'. Sa'la' 'anoka pite'pi' Sibae:iw roSa' ka piSa', 'isahini kayzaeh Sibae:iw ka piSa' 'am koza' kin'akoy. binae:iw ka piSa' kayzaeh Sitaew'an haseb siyan katako:an ka mali'.
'ampowa' Sa' ka pitepi' kayzaeh pa:Sangpangen ka rayhil? o 'ampowa' mae'iyaeh paka:i' ka pite'pi'? hini ka sinoksok rayhil 'i'ini' 'i: kas'oehaez, noka mae'iyaeh kinSekla' ka zinowas rayhil. hini ma' zinowas nanaw, 'ana nakhini ma' kayzaeh Sibae:iw ka kasi'aelen, kapapama'an, 'ana taew'an ma' kayzaeh, ma' mae'iyaeh nak'ino' soka paka:i' ka hini zinowas kina:at nanaw Sa' koza' koza' rayhil?
kakhayza'an, mae'iyaeh 'ano sasapih ka kakrangi'an. nak, hayza mae'iyaeh mamowa' ka tawmo', 'aroma' 'asang hayza mamowa' ka pangrang, lasiya kayzaeh sasapih ka pinamowa', nakhini saboeh kayzaeh Sanrater ka kanokano'.
'oka' ila nakhini ma' 'aewhay. nak, yako mamowa' 'akoy ka tawmo', 'iyakina sasapih ka talka:, hiza kama paskayzaeh ka talka: kayni' 'akoy ka tawmo', siya 'iyakina sapih ka hahiwa', nakhini lasiya ma' 'okay sapih ni nonak ka kinSarara'.
'oka' ila So: 'am manmanra:an rawaS, a 'am bae:iwa ka 'ima wa'isan nak taew'an, 'am Somobowaw ka kim ma' 'am 'aewhay. 'isa:a' paSo: kan nonak ray 'oemaeh paskayzaeh ka 'inonaka rayhil
to'oya' 'am pakpaka:i' ka mae'iyaeh hini zinowas rayhil 'am 'okay pa:ka minsapae'an, 'isa:a' kakhayza'an to'oya' 'am paskayzaeh ka rayhil, koza' rayhil kim ma' pakhayza' sisiya'an ki rayhil kin'akoy.
1971 tinal'oemaeh, 'ayporong noka 'amilika' hi nikeSen komoSa', paskayzaeh ka rayhil noka 'amilika' 'okik hingha' ki kim kayzaeh, mae'iyaeh ma' 'am 'aewhay somapih ka kim. hini howaw 'okay lalengeS ka hin'az'azem noka mae'iyaeh, lasiya paka:i' ka to'oya', rayhil kayzaeh naehan Sibae:iw ka kanokano'.
mae'iyaeh paka:i' ka to'oya' ila o, ma' paka:i' ka ka'aSkanan ka rayhil. haysani' ila kin'i'iyaeh, mae'iyaeh 'ano rayhil ma' 'ano rayhil siyak rayhil siyak. koSa'en ka Sokkaw rayhil, kayzaeh pa:karayhilin, hiza ma' paka:i' ray ka'aSkanan ka rayhil nasiya ka Sinepe:.
'ampowa' mae'iyaeh paka:i' ka pite'pi'? minSa'la' ka pite'pi' 'anoka tiyanaw Sinepe:, hiza saboeh hayza roSa' siyan o 'aehae' kinkaboehoel nanaw, ki kim hingha' 'okik 'akoy.
'aehae' naehan komoSa', hayza ka pite'pi' ki sasapih ka rayhil, noka tiyanaw saboeh Somepe:. 'am Somepe:, 'okik nak ray ka'aSkanan ka rayhil nasiya Sinepe:, hiza kayzaeh ray 'ima maysaboeh ka 'oemaeh Somepe: ray tiyanaw noka saboeh.
hini howaw komoSa' kacaw hayza 'aehae' ban ka pite'pi', kayzaeh Sika:at ray sa'sa'ih ka tiyanaw. ni kacaw 'aehae' kaboehoel ka pite'pi' Sibe:ay hi Dongi, ma' Sika:at saboeh ray sa'sa'ih ka tiyanaw. So: hayza mae'iyaeh rima' somapih ka kina:at, ray kina'aehae' ka tiyanaw ma Sahoero:on. 'isa:a' mae'iyaeh paka:i' noka pite'pi' ka Sinepe:.
maray tiyanaw Somepe: ka sinoksok rayhil, kita'en nakhara kayzaeh, ma' 'isahini 'ima SaSo' ka 'inaz'azem. 'oka' ila ray 2023 tinal'oemaeh, minaysaboeh 'oemaeh minayroSa' 'ima sopaloy ka sinoksok rayhil koSa'en ka FTX pazeng ila. hini kasapihan pawtomoS ka 'inoka saboeh a rayhil, pazeng ila, noka saboeh rayhil 'oka' kaSowabihan ila.
'ana komoSa' noka tiyanaw pinatawaw ka sinoksok rayhil kayzaeh, 'oka' ila kamamatawaw ka tiyanaw ma' mae'iyaeh. kasapihan pazeng hini ila o, yami ma' rengreng bazae' 'inak'in'ino'an hingha' ki sinoksok rayhil ka kakabaeh.
'isa:a', 'ana kin'i'iyaeh nak'ino', noka mae'iyaeh kapatawaw nak'ino' ka kinnonak mae'iyaeh ki mae'iyaeh 'izi' kakakabaeh hini 'isa:a' kapaka:i'in.
'ima 1922 tinal'oemaeh, hayza' ila ka Soliyan, wkelan kinalaehang noka Soliyan. 1991 tinal'oemaeh, Soliyan 'oka' ila, 'isa:a' wkelan nonak 'aehae' ila ka 'oemaeh.
wkelan nonak ila, ki 'e'loSe: 'akoy ka 'inokik hingha' ka hin'az'azem.
2014 tinal'oemaeh, 'e'loSe: raylis 'inoka wkelan a ka 'oemaeh koSa'en kelimiya:, 'ana hayno' 'oemaeh 'omangang saboeh noka 'e'loSe: pinatawaw.
wkelan tomowa'is patatilhaehael ray saboeh 'oemaeh, 'oka' ila 'e'loSe: 'ana taka'ino'on ma' 'okay sapih nasiya ka pinatawaw.
2002 tinal'oemaeh, 'eloSe: rima' homaki' ka wkelan, saboeh ka 'oemaeh ma' 'ima sazeez ka hini howaw. Say taywan ma' haeba:an mae'iyaeh tani wkelan ka hin'az'azem, 'aroma' mobay ka rayhil, ma' hayza' ka sinsang rima' ray kapapanae'an tomilhaehael.
ray kalingko:, hayza' 'aehae' ka 'amiS 'al'alak Sin Sincyangen siya ma' komita' ka hini ka papanae'. siya 'iyakina rima' nonak wklelan, malahang ka Say 'isa:a' mae'iyaeh.
ni Sincyang hi 'oya' ma'az'azem nisiya ka pinanra:an kayni' Si'oSa' nisiya, 'oka' ila Sincyang 'am rima' a tomalan. siya ray ra:an ila 'isa:a' mayaka:i' ila noka laleke: manabih hi 'oya', siya 'am rima' ila wkelan.
'oka' ila o, siya ray 'am matawaw, Sincyang pawka' ila nisiya ka raro:o'. ray taywan ka taew'an nisiay bazae' ila 'imahowiS saboeh, o lasiya ma' Siyae', siya rima' tomilhaehael ray wkelan ma' pakporawSi' a tomal.
Say 'amiS hi Sincyang, 'okik maelaehang nanaw ka ni nonak ka kinrowaSekan, ma' 'anoka 'inonaka bori: maelaehang ka Say babih 'oemaeh ka mae'iyaeh.
wkelan ka 'ayporong ray 2023 tinal'oemaeh Sopat 'ilaS Sam'iyaeh o maykaSpat hahila:, mobay ka sina'oe'an no hini Say taywan ka 'amiS 'al'alak hi Sincyang.
'ana siya 'i'iyaeh Sam'iyaeh o haseb nanaw tinal'oemaeh, 'oka' ila noka saboeh 'ana 'inowan ma' kahoehoero:en
si'ael ila! 'am'amoeh lobih ila!
yami 'am lobih ila! moyo 'inSa'la' si'ael!
"'obaeh, kin kayzaeh si'aelen!" yaba' mayaka:i'.
" hila:an moyo 'am 'ila'ino'?" 'oya' somingozaw.
"yami 'am rima' kiSka:at" korkoring tiSkobae:oeh.
" lobih makSa' mina!" baki' mayaka:i'.
"si'ael ila! lobih ila si'ael ka pazay!"
'a:ay, yami 'am lobih ila!" korkoring 'omoe'oe:.
" 'izi' ngowip ka tiSkina:atan!" 'oya' 'omoe'oe:.
"moyo rim'an 'am kaSlatar ila, 'am rima' ila raehoeran kiSka:at. paskayzaeh kalahang ni nonak ka kin'i'iyaeh" 'oya' mayaka:i'.
"yako kayni' rima' kiSka:at raehoeran, yako 'iyakina kiSka:at kan kamatortoroe' ki kapa'onhaelan ma'an" korkoring mayaka:i'
" kakhayza'an, 'inoka tayal a ka tatini' lasiya 'am bowaw ray kina'aehae'an ka kakrowaSekan. 'am rima' ila, 'isa:a' ka tatini' 'ae'oe'oe: ila." baki' mayaka:i'.
" rim'an, moyo ma' pakaykayzaeh kil kapa'onhaelan papil'awan!" baki' mayaka:i'.
min'itol 'aehae' hahila:, ray kakiSka:atan ka howaw sizaeh ila, korkoring maray haleb, SiSi ka kamatortoroe' ki kapa'onhaelan 'omoe'oe:, "yako 'am rima' ila! pil'awan ila!"
"pil'awan ila! pil'awan ila!" kapa'onhaelan lasiya tiSkobae:oeh.
'aehae' hahila:, homomom, o maSna'abe' ka 'ae'oeral, takem hawka' ila saboeh.
paza' ma'az'azem, takem hayhayno' ila? yako 'am rima' komi:im.
mintawaeh ila, paza' tani lolongan manra:an, siya Sahoero: 'aehae' ka to:noe', 'oka' ila, ray to:noe' 'izo' 'oka' ka takem.
paza' tani lolongan manra:an, siya Sahoero: 'aehae' ka ba:la', 'oka' ila ray ba:la' 'izo' 'oka' ka takem.
siya tani ka:ang manra:an, honha:i' siya Sahoero: ila ka rakolo', kamahayap 'aelaw o ka hayto:on.
paza' Sahoero: 'ima mowahil ka wasal. kawaS his'alan, wasal ma' kin kayzaeh kita'en.
lasiya ray wasal langi: rowaSek piza' ilaS, 'akoy ila nasiya paskayzaeh ka timo'.
Selra: ila, hahila: kas'oehaez ila, paza' komoSa:, "'am'amoeh wa:i'ila kita', hini ka takem kin 'akoy."
lasiya tani takem mowa:i' ray 'asang, mintawaeh ila, haleb noka habon kas'oehaez ila, paza' komoSa:, "kita'en ila 'iniya'oma ka 'asang kayzaeh kita'en."
kaysa'an mon'alay kiSka:at ila naehan, kamatortoroe' somingozaw ka saboeh, "moyo payaka:i' saboeh, moyo mayhal 'iyakina powa' ka kano'?"
'amoy komoSa:, "ma'an raro:o' hi 'amoy, yako mikoringan, yako mayhal yakina ma: ka kamama:tol."
kamatortoroe' komoSa:, "yako tasingozaw hil moyo saboeh, kamamalahang lasiya kamapowa'?"
'away tiSkobae:oeh, "kamamalahang ka 'ima 'ayaeh."
kmatortoroe' komoSa:, "yako tasingozaw hil moyo saboeh, kinSat kamapowa'?"
kamatortoroe' komoSa', "yako tasingozaw hil moyo saboeh, kamama:tol lasiya kamapowa'?"
'amoy komoSa', "kamama:tol ma:tol kayzaeh bazae'en, saeboeh bazae' ila kinSiae'."
"'ana kamamanra:an a minkoringan, kayzaeh romakep ka 'ima 'aewhay mae'iyaeh, malahang ka 'ima kayzaeh mae'iyaeh, ma' kayzaeh ma:ka kinSat."
"'ana kamamanra:an a minkoringan, kayzaeh malahang ka 'ima 'ayaeh ma' kayzaeh ma:ka kamamalahang."
