'izi' 'a'apaehan ka hiniba: pakSikar.
hini 'ima 'it'iti'an nanaw ma'an 'a'apolen 'oka' ila.
'ima 'a'ayaehan ka mae'iyaeh SipaSorangi'.
yako Sanhoero: ka 'ima 'aehis 'iyok.
yako 'akaskesen 'alipotpotoy ka poway.
nisiya 'akoey ka 'alanga' rinoton.
niSo' 'alkoysiya'en, 'insa'an siya 'am homangih ila.
ma'an 'ae'ay hayza' ka 'aloehoeh, pori:in noka ta:zo' kayzaeh ila.
hiza kamanra:an 'inmana'a 'anay.
siya 'apisin noka 'a'leb ka hima'.
noka tata:a' 'apiyan 'aewhay sazeken a ta:an.
hini 'araway kaehoy, So: paSta'ay tatalek ka Sinpaehpae:.
'arimo: biyae' sobae:oeh 'oelboehan.
ba:yoS ila til'awan ka kasi'aelen.
'awor sem'el ray lolongan.
niSo' hinohaes kahawaehen 'es'es a tomal!
ma'an kapapama'an, tilibi: 'ana kano' ma' 'esengen.
hini 'aelaw 'i'iyaeh naehan.
siya kahiya' 'ana boSok ila ma' 'okay 'iSbabanghel.
hini 'aelaw bo:ok ila kin 'iSlal'i:.
yako 'okay 'ihoero: hisiya.
kakhayza'an korkoring homiba: ka 'ima paehtangan ka hahngae' kita'en 'ika'a'apaehan.
pak'iyakaliyaeh ka basang, 'izi' i 'il'iyo' nanaw!
'ilaS kas'oehaez ila.
'inSa'la'ani So'o, siya tapaybi:ilaw!
nisiya tatpo' ray talka: 'inaSkan.
hini kawnatata:a'an 'inalebe: noka raromaeh.
ni Sayta' 'inalingo'an kayzaeh ay kita'en?
ma'an pinobae:aeh 'inokay hawaehi.
towanay 'inokay poSak.
korkoring 'ima ba:aw tabin 'iyaSamSem.
niSo' 'ana 'iyalawa'en yako ma' kayni' rima'.
'ita' 'izik pangangowip.
'oeSalap rempe' ray hima' mowa:i' ma:potoS.
la 'oya' So: baso' ila ray 'oem'oemaehan ka hinbetel kasbol ma' 'a'intoehtoehoy.
kin hae:wan ila 'izi' 'ohae'oe: ila.
siya 'oma'ehe: 'iyakin komoSa', " 'amet ka hiza pazay! "
" Sa'ila pasay! " hini 'aehae' ka:i' 'izi' 'alkoysiya, 'omahowiS.
'anhi' 'okik 'as'asay tinalek ma' 'omal'ih.
toway 'okik kayzaeh, ma'an 'owazen kayzaeh ila.
ma'an hewek pinamowa' 'okay Sakap nanaw.
'oya' Sakayzaeh hi 'ataw nanaw.
hosong San'aSay ka boway, ka:asen Siboeloe'.
'izi' Sangay naehan paksizaeh!
korkoring Sanrater kayzaeh kakalahangen.
'oya' Santalam ma'an ka tinalek bangih ay?
So'o 'izi' Sapel noka poway!
kilapa: haeba:an ka Saypapa:aS.
Serahray naehan, 'aewhay hopay.
yako kayni' Si'al'oehaez 'an kakhayza'an a 'inalingo'!
yako Si'araS ka kina:at ni minatini'.
kaehoy ma'an SiSahoe' ila, naehan 'am 'oka' ila katikinSa:o'.
So'o 'okay kaSikar ay Sibaehi' ka kayba:en noka tatini'?
'iyasiwi' ka ra:an, 'oki ra:ami kano' SikaS'oetoeh ila?
baki' mowa:i' ma'an Sikaehos sowiti' ka pinobae:aeh.
minayti' homangih ni yaba' Sikoring ka minatini'.
kaehoy Sil'amet ila ropa: naehan!
ma'an koloban Sil'elngih ila.
yako rengreng SilaSo' noka minatini'.
ma'an talobong Silihae:ae'.
yako Sinbet ni 'oya' tikot ila rima' lalangoy.
noka tatini' Sinbil ka kaspengan 'izi' ngowip.
ya:o ni yaba' Sinpeznges.
Sinta'oeloeh ka tata:a' So: 'iwazwaz homngas.
'anhi' 'okay ti'oetoehi ma'an Sipahayap ila.
niSo' kano' Sipasi'ael ka 'aehoe'?
niSo' kayba:en Sipaywa:ak 'oya' 'am 'omangang mina.
ba:yoS Sipazeng ka pinahiyo'an korkoring miyahaehae:ae'.
haysani kabina:o' minowa' Sipoetpoetoeh.
ma'an ralom rinahkal niSo' Siranaw.
maskes ila ma'an Siroton ka kaehoy kaSahoe'en.
niSo' kano' Sitibae:iw?
minatini' kin mangowip Sitorong ila ka minayti' rima' pa'alowa' ka ka:i' 'ini baki'.
ma'an Sitortoroe' ka korkoring siya homakaS na!
Siyat hayno' ila 'okay patawaw!
niya'om 'oka' ka zazi:iz Sizi:iz ni 'ata'.
moyo SomahoewiS 'iyakin.
yaba' mam SomikSik ka 'a:'a:iman.
wa:ar Somipot ila ka kae'er.
'aring korkoring yako ki koko' ila Somir'ar.
'ae'aewzaeh mam Somobowaw ka kasi'aelen.
Somorater ka tatimae' 'ana kano' ma' hayza' ka si'aelen.
Soyan 'inSo'o'a ay kamamanra:an?
hayza' kin 'akoey noka raromaeh tinon ka baSbaSo'.
tinokoeh basez 'izi' hebel 'am hayayo'.
batiw kaSiray'oes'oeso'an si'aelen 'aez'ez.
kal'oe' hila:an mae'rem hae:wan ba:aw ila mowa:i' tikasi'aelen.
nisiya bekeS 'elngihan o kayzaeh kita'en.
hini binlengan noka ra:i' pinonra:i'an.
So'o hayza' ay maraS ka bintohako' kalaSo'an?
kapel Sahoe'en momsoeh bisik ka 'azeng.
ray ba:la' bonaz kayzaeh Sitaew'an.
hini 'an noka kano' a bori:?
yako bowaw ila kilapa:.
hini hahako' 'an minatini' ma'an a.
Sipasay ni 'oya', lasiya hahangih ila.
kaysa'an hahila: tiS'a'i' a tomal.
'amiSan hayza' ka hahola'.
ma'an tatpo' halayen ray kaehoy babaw.
hayno' hani?
rayhil hani ma'an hinopil.
Sa'ila hapaeh ka por'oe'.
pazay 'oka' ka ralom hapapis ila.
pahiyo' ka hapoy
So'o ra:am ay hara ha:aw Siloe' ray kaSo:olan 'i:zo' 'inaSkan?
hiya' koSa' tongtongay ka boya', kita' hasengen ila.
yako rengreng hawhawka' ka rayhil.
kaysa'an 'aehae' hahila: hayawan paSbaki'.
tawtaw pinahila: hiSika: sowiti'!
wa:on hibo'en ila noka Saypapa:aS.
niSo' kano' hinangal kin Sil'i:?
ni towanay wa:ay hinangra: kayzaeh ila kasi'aelen.
nisiya taew'an hinbae'aet ma' potngor ila.
hini 'aehae' taew'an hinibo'an ka mae'iyaeh.
kakhayza'an hinohaes noka raromaeh pinaskayzaeh kayzaeh kontotolon ray latar.
ha:aw ray hinoroe' so'i'an 'izi' ngowip pahiyo'.
yako 'okay hirhir ka hahiwa'.
hini korkoring 'ina hitay ila ay?
korkoroy 'ima raroton ray bato' ki kaehoy, So: hiyopon hiSika: honha:i' raroton ila.
ho'mol ka walo' kayzaeh 'okay 'aez'ez ka ngabas.
oya' ma'az'azem ka korkoring homanghangih.
hini 'aehoe' homatak ka korkoring, korkoring takhiza'en miyahaehae:ae' ila.
'ay'ayloSay 'ay ba:la' homayhayap.
'iban hominiwa' ila ka baboy.
yako homobaz hisiya.
yako 'okay honasamez o! 'izi' ki:im 'iyakin.
siya mowa:i' ma' 'am honrengreng ila nanaw.
hini rayhil hopilani!
'ana kayni', ya:o 'am ka'a'ehe: 'am be:ay.
hini 'oemaeh 'in noka SaySiyat a ka'alepan.
hiza kina:at niSo' ka'araSen, 'izi' ngowip ila.
kakhayza'an ya:o minowa:i' rini ray ka'inola'an.
kaktiyaw ray pinatiyayan 'akoey.
hini tinaew'an ni 'ataw kaSir'aren.
bana' naka kaehkaehma' kita'en.
hini ni 'oya' rengreng kahiwa'an ka tata:a'.
haysani mae'iyaeh 'oka' ila i pahoehoe', noka kahoehoe'an ila pahoehoe' ka noka katin hoehoe'.
hini 'iyo' ka pakhawka' ka kakhopay.
lamsong 'akoey ka kakibizo'an, 'ana walo' o ray'in ma' hayza' saboeh.
'ata' mam rememe: ka kaklokoeh.
ray kaSpi' ya:o Sahoero: hi kakoko' Sawyae' 'iyakin.
kaksi'aelan ila ay?
iya'azem ka kalangiyaw homaseng mina.
yako 'ina kaleSpat ila rima' walo'.
kama'alep lobih ila 'aeh'aehael Siyae' a tomal.
siya kama'anSay nanaw, 'itayso:.
So'o kamakiSka:at ay?
yako kakhayza'an kamakomowaS ka ta'oeloeh.
siya ra:amen ma'an kamamarma'.
siya rima' ray 'oes'oeso'an kamamaynonak.
yako sasbong ka kamapat'izaeh ma' tepeSen.
haysani 'oka' ila ka kamapawrahem.
hini kamapotoy por'oe' kamararahoe' saboeh.
ho'ol tinalek kayzaeh ila, kamatomawbon mae'iyaeh hayno' ila?
So'o 'okik kayzaeh nanaw, Sa'ila ki:im ka kamatomkaw paSepe: kano' howaw.
yako kamonhael 'ina rima' ila kabih no wasal.
ma'an kamonhael Sinpan ka 'aehoe' sopaloy ila.
noka kamzez a boway hosong, botol, hako' wa'isan somi'ael.
yako 'insa'an 'am rima' kanSo' ray taew'an.
siya ibabaw ka kangeselan.
hiba: ka hini kapSi'i:zo' kayzaeh 'okay kaskes.
'oka' ka halapaw ma'an kaSa:engen kapae'remen ila.
ma'an kapatawawen 'akoey.
hini kala' kapatibihan ka kina:at.
yami 'am rima' patabil paSanSa'la' hi kapaza'.
noka kapihik hanSan bori: kayzaeh si'aelen nak sithaw sin'elan.
hini korkoring karamayen ni pae:aeh.
karmok kayzaeh pamowa'en ka kae'niw.
hini kayba:enan ma'an kasa'oe'en ila no 'aroma' o!
'izi' Sahoe' ka 'ima mis'eh ka kaehoy, 'aewhay 'akoey ka kasbol.
'aehoe' kaskesen ke:ke:ke: ila.
hiza ka'Siyap noka korkoring katabtabo'an ka bato'.
nimon katalekan hayno'?
siya ra:am kiSka:at kataniSowawan noka 'ima haeba:an.
So'o hayza' ay katawsas'i:?
komita' noka katba: a biyae', ra:amen Sa' piza' ba:yoS.
hini hayza' ka katboS pinamowa'an.
hini katiSkakasnawan ni 'obay linakay.
ray kaehoy babaw ka katoerhoer 'izi' i tongtongay 'aewhay homaseng ka mae'iyaeh.
hini katononan ni 'oya' bino:ay.
papi:ih katozekan ra:am mahiyo' ka hapoy mikas mikas mikas.
kawkel 'oka' ila ka 'aehael.
hini kawkinhaema' nimon.
hini kawnatatini'an taew'an.
'izi' Sa:eng ka kabat, 'insa'an kazingasen noka rineme:.
korkoring kaskesen kekeke: kita'en.
kilwa'is saboeh!
noka Saypapa:aS kapanpanabih komoSa', nasiya kinas'oehaezan 'inay 'aehae' 'ima sopaloy ka bato'.
ma'an nepen kalkalaeh ila, yako 'am kinepen.
'ima rarahoe' kaehoy ma'an kinmaehen ila.
ni yaba' kinolol hayno'?
Sa'ila kinopinahila: ka 'anhi'.
hini pinamowa' ka kae'niw kaehoy ni yaba' kinoring ila 'am pase'el ka kae'niw.
So'o rikrika: ka basang 'akoey ka kinorokol.
lasiya mari' ka ralom SiSibih ray horoe', 'isa:a' noka ra'ara' kinowih koSa'en pora'ara'.
wa:i' ila kohaema'!
siya 'akoey ka kohay.
hiza 'aehoe' 'ampowa' komenken ka mae'iyaeh nay?
siya pama' katapa:ngasan naka 'am komenken.
yaba' mam komhaema'.
yami kaysa'an rima' komira:a' 'a'omaS ka kaehoy.
'ataw komlobikol hi 'amoy.
yaba' Sa', 'am maraS 'iniya'om 'am rima' 'omalep Sa', konaeh 'izi' 'oSa'!
siya lokboyan kita'en, ma'an koroehen tal'izaehen kayzaeh ila kita'en.
kowahil si'aelen 'aehis.
hahngae' minSawi' ila, lae'op sowiti'!
pak'akoey ka lalayar 'inaSkan!
hini wa:ay noka ngiyaw lalibo'en.
haleb laliwen minpoetoeh ila.
ray tatimae'an langi: 'akoey pinamowa' ka tawmo'.
lilom sin'elan konkononan, bori: habiyalan.
'oya' litakil 'am rima' rayno'?
Say rahoeran 'akoey ka 'ima liyabo'.
korkoring lo'aw'aw niSo' rayno' tihoero:on?
bo:ong, So'o loehloehay tako: ka mali'!
siya lohaperen niya'om ka 'am marma'.
yami 'am somi'ael niSo' lohaperen ila.
hae:wan ila lomamo: ila.
'ita' roSa' ma'onhael rima' kilapa: komita' hi baki' ki koko'.
yako 'am maSkalkalaeh naehan, 'am 'okay pae'rem ray halapaw naehan.
hini howaw nakhara 'am manmanabih 'ini mita', 'ita' mae'iyaeh matawaw 'izi' ba:in!
siya marke: a tomalan.
siya maykinba:in ni koko' pawkinba:inen.
So'o maymaybih 'am mayaka:i', hayno' ka paka:i'en.
yako minaybi:il ila hikor 'oka' ka mae'iyaeh.
yako kin mineskes kekeke:, nak hara 'iyakina rika: ila.
'inaro: ba:yoSen minpoetoeh, lasiya mam lomotor ka 'inaro:.
hiza bato' kita'en 'am mintabo' ila.
baki' mam mitiro'.
'aeh'aehis payziza'en mobsik.
So'o monpilaz ila 'ina mowa:i'?
moyo 'am rima' rayno'?
nakhiza hiniba: 'aewhay kita'en.
niSo' pangih hayza' ka nani' ila.
niSo' ngabas 'ol'olae'an.
kamabaseng So: bazae' ka ngalangal ray sale'e: ma' 'isa:a' ra:am ila temeleng a 'oka'.
lasiya ki:raeh papikano' ngangareSngeS bazae'en.
nisiya tinalek kayzaeh si'aelen.
'oya' niSo' pa'araS 'iyakin ka ra:ma' 'iniSo'.
mowa:i' ray kapaSta'ayan Sa'ila pa'eseng ka titiyon.
lasiya 'aehael rengreng ma'oe'oe' baki' bi'i: ila 'isa:a' pa'iSkanonaken.
ma'an pinanabih nisiya pa'in'ohayin.
yako kayni' pa'oSa' ka silih ray tatimae'.
hapoy 'am pazeng ila, paSkaehoy naehan!
maya' kahiya' paSkorkoring ila.
ni hewen kayba:en hahi:il ka 'ima paehtangan kita'en
hini ka 'iyo' pak'al'alak 'iSo'on.
kakato:an papayrini 'izi' pak'inaro'.
pakayzaeh ka basang, matawaw 'izi' tomayhobaz!
hini tawmo' 'i'ini' i 'as'asay, So: si'aelen 'am pakez.
siya hayza' ka howaw paklobih 'iyakin.
ni baki' 'ae'ay 'i'ini' i kayzaeh, siya kayni' paklobih hi baki'.
poralom sowiti' 'izi' pakpasay ka pongaeh pinamowa'.
baya: pakselen ray kapakselan.
So'o 'izi' i pakza:zih ka mae'iyaeh!
hiza hosong mowa:i' nanaw pa'aewhay ka pinamowa', ni yaba' panae'en.
panakiS naehan 'am potngor ila
ma'an pangih haSa' ha'a:ap powa'aw ila!
niSo' korkoring 'izi' panhae:ae'ani!
panibih ka poway pinahila:!
'izi' honay taew'an nanaw panpanra:an ray 'asang.
'izi' honay halapaw nanaw, mak'aehae' ma' kaSra:i' panpanra:an.
ma'an kayba:en pansaehsaehen Saehae' ka rayhil!
'ita' mae'iyaeh hayza' papnaroSa' ka'o:olan ka nepen.
hewek papola'en ila.
So: 'aewhay ka pinakaksi'aelan paponibih SaSiyoS naehan.
'akoey ka mininhae:ar ra:an papoti' ila.
hini korkoring 'ay'ayaehan Sa'ila parhaep!
'oya' pasipsip 'iyakin ka poway.
yako 'am pat'izaeh naehan 'isa:a' 'am lobih ila.
mita' kintatini'an ka kaspengan 'am pataSilotor ka 'al'alak.
yako 'okay patawaw ila.
lalaw komita' ka walo' ziyae'en patibin ila.
'izi' patinhoero: hisiya!
hiza 'ima horok patiyayen ila noka tatini'.
Sa'ila mari' ka patonay ki pono:.
ya:o ngizo' Sipanpeznges ka hima' 'am rima' pawrahem.
yaba' matawaw rikrika:en romang mam pawrarang.
siya mam pawrolae'.
ma'an So'o payanayen kayzaeh ay?
wa:i' ila! paytata' ila!
So'o peleng ay? 'ampowa' 'okay bazae' ka pinayaka:i'.
'ayam hiniwa' hinghingha'an pin'a'apol
ralom ni hiya' pinSiboeh?
pinahiyo'an 'ampowa' mikas mikas mikas nay?
hini kayba:en pinalamo: ila, pahila: naehan.
noka hahae:op homae:op ka pinaytata'an.
haysani pinobae:aeh wa'isan.
niSo' pinotata' kayzaeh ila rae'oe:en?
binbiniSitan tiniway ray ka:Seb haba:i'in ngangali'ngi'
hini mae'iyaeh lobih ila, hayza' ka pintiwaSaw.
kaysa'an pinatawaw papayhini, rim'aen polotor naehan.
'oya' pongawpongawan ila.
So'o posik ay rima' tomono' ka kaehoy!
So'o hayza' ka rahem.
kakhayza'an 'ima rarahoe'an kaehoy kin'ameten.
nimon pinamowa' 'ima rarahoe'an ka kamapotoy por'oe'.
noka SaySiyat kamamanra:an kayba:en hayza' ka ratang.
koko' 'am mowa:i', 'oya' remene: ka tata:a'.
ma'an kayba:en risaza ray kaSa:engan 'inaSkan 'ampowa' hawka' ila?
So'o rika: ila, Sa'ila pakita' ka sinsangan!
kakhayza'an tatini' hayza' noka ripon rino:o'.
yami romakal ray kalam ka bato'.
yako romarang ila.
yaba' 'okay pawromiS nanaw, romiS 'inaro' ila.
So'o romoton kin 'akoey ka kasi'aelen kapowa'en?
siya 'ana tatini' ila sale'e: ma' kayzaeh naehan.
hini 'ima 'ae:'ae:iw tata' sasaka: ila.
poway ma'an sinipsip ila.
noka siyak 'aSkan ka 'inazip sitaew.
yako somini'ael ila 'isa:a' mowa:i' ila.
rim'aen yako somini'ael ila 'am mowa:i' ila.
tababon ra:am homatiS ka mae'iyaeh.
siya ka tahoki' noka kano'?
takahini 'am tomnon ka kayba:en.
pakaykayzaehan saboeh 'izi' koSa' takakoring kil mae'iyaeh
'izi' 'osa: ka bato' 'am takngae:aeh ka mae'iyaeh.
yako 'am takomalat.
So'o talam ma'an ka tinalek bangih ay?
wa:ila talsakel 'iyakin!
boway noka tamtamako' 'as'asay payziza'en noka mae'iyaeh rempe: ray kayba:en
hani 'akoey ka pinamowa'an tanayan.
tangiwis si'aelen 'aeh'aehisan noka korkoring pa:walo'en.
siya tanilolongan rima' man'oeson.
nisiya raro:o' hi tapaS.
moyo 'iyahimi' ila, yako tapayaka:i' naehan.
tatatikot hi 'obay, takita' siya 'am homSoS ay?
tataysi' noka SaySiyat Sinrahoe'.
haysani 'okay papanae' ila ma' 'okay tatbok ila.
ma'an korkoring tatngor ila, ra:am ila matawaw.
'inmana'a minkoringan ki 'in noka minayti' a minkoringan tatobalih.
yako tatroehen nisiya Sa', " 'izi' ila 'oSa'! "
noka tawbang boway San'akoeyen seme'sez.
'anhi' sem'el ila, haeba:an ka mae'iyaeh rima' ti'anhi'.
wa:i'ila rini tiSabong naehan!
tibihez ka hewek kawkinSa:o'.
'am mari' ka kina:at tihima'.
'ita' 'aehae' taew'an 'ana powa' ka howaw ma' tilhaehael saboeh.
Sa'ila tilhaehael hi 'oya' niSo', 'izi' Sa'lamlam!
kakita'an ka hahila: tilihih ila, 'am komsi'ael ila.
hiza kayzaeh ila tinabong Sa'ila pamowa' ka karali'.
taba' tinawsas'i: ni 'obay.
SaySiyat 'ana hiya' ma' tinawsas'i:.
tipok ka koso'!
ririm'aenan So: tisikas 'isa:a' panra:an ila.
pinatiyay tobtoba'en 'oka' ila ka 'a'is.
noka SaySiyat toehoey 'aez'ez o pae'is.
hiza 'ampowa' tohimi' payaka:i'in?
'oya' tomae'aes ka korkoring pinama'.
yako 'am tomalam rima' 'a'inola' ka 'alnoSaySiyat.
yako 'am tominSo: hi 'oya', siya hopay a tomalan.
korkoring tortoroe'en 'okay paka:i' tomo'ohay 'iyakin.
kaysa'an 'oka' ka kowaw ma' 'okay bazae'i tomokowaw.
yako karim'aenan ni 'oya' torongen koSa', "Sa'ila kita' hi koko'!"
siya wa'isan 'ae'ae:aew.
Sam'iyaeh walae'en lampez koza' ila?
siya 'am ra:wak rima' ray wawazwazan.
ma'an korkoring 'okay honasamez! B: yangkowa'.
zizik kita'en 'ol'olae'an homngas kin somngaw.
So'o 'ampowa' ila?
So'o 'izi' kaSikar, 'apis ka tatimae' nonak!
rima' So'o So: 'oka'en ka mae'iyaeh 'a'abaS rima'?
yami rim'aen 'am kipazay, 'isahini 'a:zawen 'am kayzaeh ila.
sinsangan mayaka:i' salawa' ka 'ayam, 'aewhay 'iyapa'i: ka 'ae:o'.
hae:wan ila 'akoey ka tatango:.
moto: rowaSek ray 'amiS no walo'.
hiza 'aeng'ae' 'ima homngas ray kaehoy babaw.
'araS ka ra:ma'! hila:an 'am 'omoral mina.
yako 'am lobih ila. B: 'a:ay, paybalbalay o!
rokol 'awso'en po'abo'en kayzaeh pakrae:iw ka SibSiba:i'.
haba:an 'akoey ka 'ayloSay.
yaba' pahoehoeh ka yabaka' ka 'a'amar 'am patiyay.
'oya' 'inay 'oes'oeso'an maraS 'aehae' 'aewlang 'ima 'al'alingo' ka tawmo'.
moyo 'ampowa' 'ika po'aSan ka kinmae'iyaehan?
'iyasiwi' ila, ya:o 'am lobih ila.
kawaS 'okay 'intaewaeh nanaw.
rima' 'ay kakiSka:atan 'izi' papahowih!
minatini' Sebeten ni yaba', koko' mayaka:i' hi 'oya' koSa', " Sa'ila 'in'ae:aewani! "
ni 'oya' 'inalingo' kayzaeh kita'en.
'omo' ka pazay!
rima' ray 'oes'oeso'an hiba: ka loklok.
'oemaw kamatortoroe' ray kakiSka:atan.
'in noka 'oeso' a pongaeh koSa'en bolboli'.
wa'ae' nakhara 'ima 'omaySi' ila.
korkoring 'okay Sebeti ni 'oya'.
lasiya 'ima SaSo:aw.
ma'an sitaew SaSa:en 'am paksopaloy ka boway.
moyo saboeh kayzaeh ay?
ya:o Sarara' ma:tol.
ma'an taew'an tinaew'an noka sibolo'.
siya haysani 'am SiS ka kano'?
ma'an Sitoroe' ka 'in 'ataw a taew'an.
tata' sinaka: ila ray saksaka:.
nisiya kaSa:engan Siyapoetoeh ila.
ni 'ataw sinpe:an 'iyawa'isin.
noka SaySiyat Sinrahoe' maynonak a tomalan.
niSo' 'akoey ay Sinpanan ka Siri'?
baki' Sita:'itol ka kaehoy noka korkoring bi'i: ila.
ma'an Siloe' ni 'oya' bine:ay.
hini Siloe' Sipaskayzaeh ka kapayhima'.
So'o honay taew'an, 'izi' lamlam.
'izi' i Sobis'i: o!
mama' 'am SomaSa: ka nisiya pinamowa' 'alipa'.
So: mintaewaeh ila, ya:o kayzaeh ay kaSlatar?
ta:in, So'o Sa'ila Sorangi' ka hiza korkoring!
'amiSan ya:o 'am Somapel ka poway kayzaeh ha:olhoel.
yako 'am Somin hiya' 'iSo'on?
'oya' kahiya' Somina' sowiti' kan mae'iyaeh nasiya nonak pinamowa' ka tatimae'.
ray walo' paSta'ay kita'en ka babte: kilapa: 'oka'.
wa'isan ka ba:i' 'eleb ka hinohaes!
So: 'am maSpalaw ila, ma' bae:iw ila ka baboy.
balis ka raromaeh, katononan ka takil.
yako 'okik hinowa' ka ba:ong, siya sopaloy a tomalan.
siya kin marke: 'izi' be:ay hisiya.
ma'an kinmae'iyaehan 'akoey ka be:eng.
hini 'an noka kano' a biyae'?
izi' bolboloe' ka sae:pae'.
yako bolak ka tawtaw.
niSo' pangih 'okay Sa:papori:i 'am ha:nani' ila.
kita'! hiza hae:ar kin mowahil.
haha:ih ka kano' ila!
hangra: ka kohael pak'as'asay, kayzaeh 'okik biSbiS ka tiyal.
hini tatimae' hemek noka biyae', 'aewhay hayza' ka nga:aw.
hila:an ya:o kayzaeh ay kaSlatar?
ma'an hini 'aelaw hininta'oeloeh ila.
Sa'ila hinmono: ka tabowil.
yami maraS ka 'ima hingha' kaka:at.
noka SaySiyat minkoringan hinorae'iSan kamamanra:an hinorae'iS ki hinongo:o'an
yako Sanhoero: ka bato' ray pazay.
'am pakaS'abo' ila hi towanay, yaba' homa:ong ka tatini' ni towanay.
korkoring haSa' ho'mol ka walo', 'izi' pasi'ael!
'away kin 'ibabaw ila 'izi' ila i hoehoe'.
hoe:oe' Say Sawi'.
izi' sazek ka 'iniSlalba' 'amkay ho'oe' ila.
siya biSbiSin homakama' ray ra:i'.
'ampowa' lasiya 'am kaS'abo' ray kateSnenan homoroko' saboeh?
hini 'in noka tata:a' a hotoeh.
haysani kapa:ngasan pakza:zih a tomal.
ma'an minatini' minkoringan kamama:tol.
niSo' korkoring kayzaeh saboeh 'oka' ka 'ima 'aewhay kapayaka:i'in?
hini bekeS pinotoy niya'om kasihoe:an ka ti'ae'.
niSo' kina:at 'aSkanen ray kabat kaSa:engen noka mae'iyaeh.
'ay kaehoey babaw hayza' Sopat ka kata:kak.
ka:angaSa'iyae' 'ima 'i'iyaeh ma' ngangilaehan.
hani hayno' ka'intani'an ka baSe'?
baba:i' ila nanaw hiza hinpi'an ka'osa:an ka tinawbon paSbaki'.
ray ka'Siyap 'akoey ka 'iSibalan 'ima sem'el.
ka:ay ka kayba:en 'iniman.
hosong 'omapis ray ka'iyayan ka kasi'aelen.
'omoral ila hiba: ka ka'pa'!
nisiya pinamowa' pongaeh kato:en masay ila.
kaysa'an kayzaeh ka kawaS.
karim'aenan kayzaeh kapanpanra:anan, 'oka' ka 'ima 'aewhay ba:i'.
yako kaysa'an 'am rima' matawaw.
ya:o ki minayti' manra:an rima' ray kakiSka:atan.
'izi' pa'oe'oe' kil mae'iyaeh mina 'aewhay!
hiza rinkelan 'ima pezngesan kina:asan noka 'aehoe'.
hini ma'an kinbazae'an noka tatini'.
korkoring homangih kit'a'i' haha'ez ila.
'izi' kowih ila ka 'anhi', lal'oz ila!
So'o 'ampowa' koma:as 'iyakin?
korkoring 'i'ini' hayza' ka komol.
kopiyak ka 'a:im kapa:pinobae:aehen.
taew'an ma'an ray hiza koko:ol babaw.
yako 'am komaehos ka kakranawen 'ini 'api'
ma'an pinamowa' tatimae' 'inokay la:ongi kayzaeh ka sin'elan.
siya lalobih ray kapatawawan.
ray hataS kasi'aelen lal'oz niya'om to:o' 'ilaS kasi'aelen.
hini raromaeh ma'an linoeSloeS ila 'am 'oki kayngaeh ila.
'ita' SaySiyat noka lohong ki 'aSo' tomawbon.
lotor ka Sina:iS pak'inaro'!
yako ma:potoS ray hima'.
kakhayza'an So: ma:korkoroy Sa' mari' ka korkoroy Sipiro:o'.
nisiya hima' ma:nani'.
kaehoy malbel ila.
hini mae'iyaeh ma:po:aw 'izi' hon'al'alih.
So'o nakhini 'iyakina ma:tahoki'?
ma'alo' 'iSo'on maraS ka ra:ama' 'iniman.
yaba' maraS ka Singil kapamowa', Sipamowa' ray pinatiyayan.
hini ray minrawko'an 'ae'ae:ae'an.
niSo' kasnaw ray powawan minsae:aeh ila.
mintaewaeh ila, ta'ila taklobih ila!
'ae'aew lasiya 'aehae' taew'an 'ima minta:'olo' 'okay panpanra:an ray 'asang.
ray kalhib kalihokan hayza' roSa' ka mintatini'an.
na'amiSan 'oeso' minbolboli' ila.
hini 'ayam hahi:il ka pa'i: 'oka' ka bori:.
ya:o ta'inSa'la' tintin'alay pa:tol, So'o 'insa'an Sapal ila 'iyakin.
para:in mama' ma'an.
'oya' mam pasi'ael ka korkoring.
ni yaba' raromaeh paSlo:en ray kamaSal.
panga' nimon pa'alhapaeh ila.
hiza 'aehoe' 'angiS 'izi' hon'alih paka:as ka 'aehoe'.
baki' 'am paSraya' ka wasah.
pae'pae' ila!
So'o ra:am ta:'itol ka kaehoy, Sa'ila tiklih ka boway o pakSaehae' ray ra:i'.
kita' ka kina:at o paSkira:a' ila.
yako rima' kala 'oemaw tatilhaehael patiyay.
'ataw pawka' ka rayhil, ni yaba' bakbaken.
So'o takayni' paskayzaeh ka boehoe: 'iniman, 'isahini ma' paybae:oeh ila, yako 'am rima' ila.
ma'an bino:ay ila ka rayhil, So: So'o lobih payziza mari' ila ka Si'Si'.
siya 'i'ini' i pae'rem.
pakal So: 'as'asay ila ngangilaehan kita'en.
hini ma'an pinanra:anan ila.
koSa'en kahkawa:on 'isa:a' pinasay ni kawa:on.
ray 'ima poSiyan babaw koSa'en polo'.
siya wa'isan matawaw kalaSo'an poSi' ma' sobae:oeh.
So'o mam powa' ka kano'?
hiza 'aehae' koko:ol rara:a'an.
ray rareme:an 'akoey ka rareme: 'isa:a' Siro:o' ila.
'ita' ta ra:ol hi twanay.
rarang niSo' lalowalowang ila.
ray ra:i' hayza' ka SibSiba:i', 'izi' Sarak.
ma'an 'ae'ay mowa:i' ka ramo' ila.
yako ray 'oes'oeso'an tihoero: 'aehae' 'ima sopaloy ka 'oeway '.
So'o rolrol hisiya!
ma'an towanay rowaSek ila.
ma'an hayza' roSa' ka ngiyaw.
'izi' sawa' 'iyakin!
korkoring se'sezen 'okay sa'i', mam homangih.
kaesapi' ray ba:la' kamarempe: ray bato', sin'elan 'a'ipa'an.
hiza sisoe' tinon kita'en nak boya'.
'ima lampez walae' soe'hae'.
So'o 'izi' ta:a' hi siya.
yako mam tal'izaeh ka kayba:en nom paSta'ay.
ta'mol sowiti' 'am paSta'ay ila!
paza' 'am hinra:iy ila, Sa'ila tatilhaehael tawbon ka tinawbon.
'ima masay tata:a' tangoe'en noka kakmo:ok
taro' rengreng papay ray ra:an 'okay 'oSa' ila kakiSka:atan.
'aewpir 'izi' taStaS saboeh, 'o:ol sowiti' 'iniman.
ta:zo to'to'en kayzaeh Sipori: ka 'aloehoeh.
hini tamako' ni mama' binae:iw 'ini baki'.
yako ki 'oya' tatoroe' ka tomnon.
te:beS 'ima kayzaeh kaehoy ka paskayzaehen ka talka:.
'aelaw So: 'akoey ka tinabo: 'am masay mina.
tinawae' ra:an mowahil ila.
hini kina:at tina:bih kan'ataw.
katin ni hiya' tiwa:i'in, rima' ray tatimae'an pa:tatimae' ila.
ti:iS ka talka:, tilirong ila!
So'o tomasalaz ma'an ka Si'Si'.
'api' wa:i'in niSo' babaw rima' lamsong.
miriri:i' ray noka wa:is haleb kayzaeh bazae'en.
hosong 'ima 'aytiway ray wa:or babaw.
wa'ae' So: tibhae:en homSoS homngas ila.
So'o wa:i' kanman, ya:o tapasi'ael 'iSo'on.
noka hini kamamanra:an wa'is kinwa'isan.
haysani kina:at kaspengan noka to'ya' ki SaSinSinraehoe' kaspengan, 'okik hingha' a tomalan, yami 'isa: 'am tomil'itol"nokaSaSinSinraehoe' pinpapoe'oe kaSarolan kina:at kapatawawan"paspeng ka hini kapatawawan, kayzaeh mayhal So: kaspengan'okik hingha' ma' hayza nom pa'inrowa' ka howaw.
'am maraS lasiya kamaromhaep korkoring ray hiza Say Sinzo: la
hini yanay ma' 'isaza romhaep
paSpaSo'aehae' mae'iyaeh tal'awan maras ka pinobae:aeh 'ayam tinawbon kamalalohay nonak maras 'apnasowiti' mowa:i' rini tem'en ma' kayzaeh ila
'ayayaeh kakhayza'an hiya' rakepen mowa:i' rini paparhaep hi koko'
hiza raro:o' hiya' ila em siya mowa:i' somingozaw ka hini
kakayza'an 'insiya'a kamalaloehay ri'sa:a' yami mowa:i' saboeh
risa:a' hi kenSoySen manabih ila hayza' hi mama' 'amin ki 'oro: hayza' 'osing saboeh mowa:i' ila moyo saboeh mowa'i'
yami 'am rae:iw ila nisiya kinmae'iyaehan hiniriring Sakosizaeh yako komita' niSiya masa' tilka:an Sikita'
'aehae' mae'iyaeh tal'awan 'aehae' siyen ban So: potngor Sibalong ma' kayzaeh
So: laSiya haSa' kinbaza' ma' 'okay Sinteren
mana'a 'ata' maya' kayni' laloehay hae hi kenyilan yo kayni' lalohay naw ki 'iSo'on hingha' 'okay hon'alih na
yako 'ima' hasa' 'am nak'ino' somingozaw ka tatini' kosa'en yako ma' 'okay paylal'oz kakayza'an ma' 'al'alak la em
ya:o ma' mowa:i' yako 'am 'okik nak 'iSo'on kinra:am ila yako tatalam hayza' o
So: monpoSal ila, kakipazay ila, kipzay koSa' a hini tinal'oemaeh noka ba:yoS pa'aehayen ka tinokoehan.
nakhini 'ana niya'om koSa'en titi'an koSa'en 'inmari', noka ba:yoS pa'aewhayen. niya'om Sa' si'aelen, si'aelen ma' nayho: ma lohaper ko'hael koSa'en ma kakaloeh naehan; nak'isaza mayaka:i'.
kita' ka 'oewi' homses hini' korkoring sahae' ila.
lasia 'ima bazbazae' ila.
hiza korkoring min'itol.
hiza' korkoring tay'itol ray kaehoey kita' ka roro:o' paykosiza 'a 'oe'oe.
hiza koSa: pil'awan i:.
nisia ka tatpo' haysia ray tinawa'an.
ta mintani' ila naehaen.
taboeen ray 'obos kaSra:i' 'askanen ray kala'.
sisil ma pakalben ka kapapama'an sisil ka boway mariin 'in'alay ra:i' kapapama'an sikra:iw ila.
mwa:i' to:o' mae'iyaeh korkoring tatilhaehael rokrok ka boway boway mariin papayhae'hae'en ray kala'.
rima' ti'anhi' lobih oratitin.
lasia ray 'inasal ma' 'al'alihan ba:la' 'iyaralomon.
tnon kita'en hini minsa'la' ka toertoeroe' sia 'oka'i i toertoeroe' ka saboeh.
yao 'am lobih ila.
isaa basang ila noka kamanra:an ma.
koSa'en So: moyo kay paka:i' hini nila 'oemaeh 'am hinaw ila.
palono' kayzaeh ila nisia.
hayza' ka haehoeway.
kaybae:en 'aSkan ray ra:i'.
'aehoe' ma' tobong ila.
bo:ya' noka 'aehoe' te'te:en sahae' ila.
'aehoe' 'ae'ae:aew 'oe'oe ka wae'ae' kita' ka 'ataS mintani'.
aSkanen ray a totoko'on ray abae:ae' babaw.
ki:im ray kayba:en.
hini' ka korkoring Sa takem So'o hayno' ila.
ra baba:aw ray sinsekel rima' ma 'alep 'isaa.
lobih hini kita'en ray hataS nasia sa'sa'ih ka koloban hiza 'aSkan ray katalekan lobihin ma' ana pazay ma' ma' 'aS'aSay ila saboeh talek ila saboeh.
koSa: 'ima pasan'a'aih hiza hilasia ka kama'alep.
isaa sa' noka tatini' kosa'en So'o anyami ka si'si' o: 'ampowa' 'oka' ka sispengen ka si'si' 'okik wawala'.
nisia ka inoka kaeh'oe ka ka pehez.
isaa sa manabih ka tatini' isaa tatini' isaa koSa: So'o So'o moyo roSa' a'inowa' ma' isaa 'am 'iyankowa.
rima' ri'saza o: potngor ray wasal sakita'en Sa koSa: 'am mayhini mina 'am ila hao ray ralom 'i'izo'.
isaa so: nak isaa ma' kayzaeh.
isahiza sia tortoroe' ila ka saysiyat koSa: moyo ra:am tnon a ma tnon ka.
hiza komoSa: So: nak isaa soka' 'ita' tapapasihinghae' ila ka tnon.
hiza hiza ka SaiSiyat koSa: yao ra:am 'atomalan na' ini tnon.
roSa' kaplalazemen isaa askanen ri'haw 'i'izo' hiza sai noka SaiSiyat lika paskayzaeh ka koSa'en sazakepan.
koSa So: yao siobaz niSo' ma isaa ma yao ma' kayni' ila ma yao ma 'am nak'ino ka mita' paeraehraengan hiza koSa: kayzaeh So:.
isaa lasia ma'oe'oe' ri'saza.
ya:o 'ita' tarasiwazay ila manabih ka kamamanra:an komoSa: rasiwazay ila isaa taparasiwazay mita' hini korkoring 'aehae' nanaw o: 'am nak'ino ila.
koSa ay yao ti'nililihan nao nimon.
korkoring kitkita ka 'aehoe'.
'aehoe' rima' tobong ka boya'.
korkoring rima' ra:iw ray kaehoey babaw hayza ka roro'.
'aehoe' noka boya' sowawen ila.
'aehoe' maybiil.
sia kita' ka takem hiza honay babaw.
o: hiwa'en ka kaeh'oen.
'a'aringan kakhayza'an mita' koSa'en noka tatini' tabin haysani.
'aehoe' 'ima a raiw hino boya'.
'isahiza mae'iyaeh 'am molaw sa mayaka:i: koSa: sa'oewaz.
hoepay 'atomal masay 'am kayzaeh.
'isaa So: tatini' ila ma' masay ila.
i moyo 'aehae' sinraehoe' hiza ma ma ta sisasaboehen no isaa sisabaiw ka isaa ka patabir o:.
ai a So: baiwin ma' isaa baiwin mwa:i' arasen ila rini raremewan.
ma rihaw ray kinkinololan hihiwaeen hihiwaeen.
obaeh kin 'akoy siba:iw.
alikah kaspanen.
m 'ampoa' 'okay sepan ka inay hahoeran noka noka sinraehoe'a ka paseez ka 'oesizo' hara mwa:i' ila kasisiyap kamararahoe' 'ampowa' 'okay sepan ka isaa.
ma' 'okay koSa 'aewhaey kasi'aelen.
kayzaeh ma'an ka anoka poer'oe' inoka aewpil ma' hayza' tabo'on.
ka kayzaeh kay pakhoepay.
'oka' ila ka hahila nom matawaw ka patiyay niya'om ka pataasen naehaen.
'ana pamowa'en ka kano' ma' rikrika.
ro:o' hayza' mamowa' ka miyowmi.
'ima hinpilaz.
rima' naehaen kita' lasia 'am somobaboeyoe' haw.
isaahaw moehae'oe.
'ihi' hiya' isa 'aehae' 'aehae'.
m ki ari'.
roSa' ila o: kastinoroe'.
min'itol o: kita' ka i: taboway.
hini' 'aehoe' ma rima' sazek ray ray taboway 'izo' ki:im ka takem.
panga' nisia raraeten hini'.
'aehoe' kita'en hini' ma mamasa'an masaeng ray kahangalan noka korkoring hini'.
'oka' ila isaa.
hiza ka ray 'izo' takem ra:iw ila tkaw ila.
'aewhay kainaz'azem.
ho hasa' ila ma al'oehaz ka binbinisitan.
hayza ka hoeroe'.
bazbazae' noka tatini' pinayaka:i' 'am nak'ino' manra:an?
tinotatini' Say rareme:an hi kalih a 'itih manabih komoSa'
kapatawawen kaspengan ma' hayza' roSa' ra:an, 'aehae' ray 'asang kapatawawen kaspenganb nak pit'aza', 'aehae' naehan nak paSta'ay, hini koSa'en Sapang noka SaySiyat saboeh ka kaspengan.
'inkakhayza'an a tomal, Sahpi:ih ka hinaw SaySiyat 'inay 'oepoehnabo:ong moehae'oe: ila ray pa:aw 'ima rowaSek
'ima ngangilaehan ka pas'elan ki wa'is nom patalsakel, 'ima 'elngihan koSa'en tatngor ka sin'elan ki talsapal, 'ima bolalasan kakra:aman 'ima 'ibabaw kak'i'iyaeh.
binlengan hingha' noka raromaeh linakay pinaskayzaeh.
sizaeh 'am 'oma'apel saboeh ma' miyayrirong ila.
ka SaySiyat 'in'alay to:o' tinal'oemaeh tabin hae'hae' tinal'oemaeh kamamanra:an o minkoringan SikoSa' korkoring, kinoSa' katortoroe'en.
"SaySiyat 'ima haeba:an ma' wa'isan 'oyaeh. zen Seng kong siya mowa:i' romaylis ka 'oemaeh papanae' ki SaySiyat
nakhini pinaray 'aehae' ramo' ka til'itolan, 'a'no Sinrahoe' pawhi:ilin Si'alroton.
tatini' komoSa' hiya' a tomal kin kayzaeh mowa:i' tomalek ka pazay 'inimita'?
taew'an noka raromaeh hinazis, 'ana halapaw ma' hingha' 'oyaeh.
'isa:a' Siparpe: ray rae'iS, kabkabih 'asap, pa'alowa' kaehos sowiti' ka ralom 'alibih, Siboehon ray taew'an katene'an ka ralom.
'ima mowa:i' ray SaySiyat tomortoroe' tomnon ka kayba:en ka kapanpanabih.
kakhayza'an tatini' So: papikano' 'ana babalawbaw ma' hayza' 'oyaeh.
'okik kayzaeh ka 'inaSkan ka kakrangi'an, 'alikaeh 'in'ay nonak a hima' homayap Sipakrae:iw ila.
Somorangi' minSa'la' paparhaep, 'am hayno' Sinrahoe', hayno' taew'an nom Somorangi'?
hi baki' 'oemaw ' tiSkobae:oh Sa', "rim'aen ya:o takhonay hataS 'iyalawa' ila."
'a'oral 'okik Sangay, 'ima 'a'oetoe' sasibo: ponrakiS kan mae'iyaeh kakrowaSekan 'asang
pa'alowa' naehan, "sapih nasiya ka bine:ay, tal'izaeh sizaeh rolrol ila ka mae'iyaeh 'ima mowa:i' mari' 'iSo'on! yami 'am maybi:il potngor."
noka SaySiyat kaktiyawan 'am makaksi'ael, hayza' 'ima hingha' Sinraehoe' 'izi' a tomal pakaksi'ael. hayza' 'ima tato'aelae', 'i'ini' pakayzaeh 'am homa:ong
mowa:i' somapih 'aehae' tinal'oemaeh, SaySiyat 'okay tani pinaehrahrang paSta'ay
'okik honaehnge: ray ralom kas'oehaez so'so'hae' 'ima 'okik hingha' kin sopaloy poehaek
homa:ong ila ka ta'ay, 'isa:a' roSa' tinal'oemaeh monhael paSta'ay, lampez tinal'oemaeh mowa:i' ka sinaton 'okay patae'aes ila 'am paSta'ay.
ray kalihokan, ray towih sazeken ka pinobae:aeh. 'aeh'aehael minaSa:eng ma' maSkonay, parparae'oe:.
'aehae' ila nanaw ray ralom 'ima toliyab 'iyapinasay kamamanra:an, 'isa:a' hiza kamamanra:an ta:oSen
talkazinowas SawSawi'in, bori: potoyen noka biyae' so'so'hae' 'osa:en ray wasal.
SaySiyat 'aewhay ka hinin'azem, ma' tikot tiSko'ohay hi ta'ay 'ima ra:am 'pase' mowa:i' o hayza' monhael
nak karkarang ha:aw rareme:an 'ima 'okik haeba:an, roSa' ila nanaw ka 'aehael
'al'oehaezen Sipahila: sowiti', 'isa:a' 'aSkanen ray tinnon kala', 'ima homabos ila, Sisenge: ila ray ralom pakbasezen.
kominSibok noka 'aza' tinrong Sopat ka 'al'alak 'ima 'okik hingha' Sinraehoe'.
'aroma' komoSa' 'ay ba:la' 'ima waswasalan kas'oehaez, ray hataS tomalek ka pazay 'ini SaySiyat kama'alep.
ray hinahlih pakSaehae'en ka sas'el biyae', 'al'alak rima mantapo' ma Saehae' sas'el, nak ki habon 'am pakakoring, tabin kaehoy sas'el pa:'altitilay.
haeba:an ka 'al'alak ma' ra:amen hini 'aehae' Sinraehoe' karpa: ka wa'is.
So'o kaysa'an 'inay 'ino' mowa:i'?
nimon taew'an hayno'?
So'o 'ibabaw ay?
nimon taew'an piza' ka tilibi:?
siya kabina:o'.
siya kamatortoroe'.
'inoka' / 'inokay
ay / nay
So'o mam ma:tol ay?
yako ra:am ta:kayba:en.
ma'an kaka:at hayno'?niSo' kaka:at rini.
So'o kayzaeh ay?yako kayzaeh, So'o li?ya:o ma' kayzaeh. ma'alo'.
hini hosong.
hini 'aewhaeS.
Sa'ila ta:kayba:en!
'izi' papahowih!
'izi' 'aS'aSay!
nasiya kapa'onhaelan 'ibabaw.
hiza kamanmanra:an kin ba:in.
hini sale'e:.
So'o kaysa'an 'inay 'ino' mowa:i'? yako kaysa'an 'inay taew'an mowa:i'.
hiza minkoringan hiya'? siya minatini' ma'an.
niSo' yaba' hayno'? ma'an yaba' ray kakiSka:atan.
hiza kano'? hiza kahoey.
hiza kabat kin Sil'i: ay? 'oka', hiza kabat kin hil'awan.
So'o hae:wan hinpilaz mae'rem? yako hae:wan hinlampez mae'rem.
hiza pazay.
hiza katboS.
hiza kaka:at.
niSo' hosong hayno'?
minatini' minkoringan ma'an hayno'?
hiza sinsang hayno'?
ma'an katin hayno'?
niSo' pongaeh hayno'?
niSo' basaeh hayno'?
siya hayza' piza' ka talka:?
hini korkoring piza' ka 'iyok?
hini korkoring piza' ka tawmo'?
hiza 'ilaS.
bintoe'an kayzaeh kita'en!
'ilaS kas'oehaez ila ay?
niSo' ngiyaw 'ima 'elngihan ay?'ihi', ma'an ngiyaw 'ima 'elngihan.
hiza korkoring minowa' homoba:ang ay?'ihi', siya minowa' homoba:ang.
hiza kamamanra:an hiya'?
hiza korkoring hiya'?
lobih 'ampowa'?
moyo roSa' 'aehael ay?
moyo 'inay'ino' 'ima mowa:i'?
tinalek kin 'akoey, 'ita' 'am 'okay 'amet.
kaysa'an kaSateran ka kina:at homawaeh ay?
hingha' ray minayroSa' ka tinaew'an, ray 'inaSkan ka kinbazae'an kina:at hikor.
kinwa'isan, walae' sowiti' ka rayhil kayzah ay?
'a:ay! ya:o talobih ray kaSa:engan ma'an.
moyo kil tatini' haysiya ay saboeh somi'ael ay?
So'o minowa' ay ka hini kapatawawen?
Sil'i: ay kapatawawen?
bazae' niSo' ka pinayaka:i', So'o minowa' a tamalan kapatawanwen niSo'.
yami 'am papama' ka kano' rima' taypae'? papama' ka kalihapoyan ay?
So: 'am 'okik 'alikaeh potngor 'isa:a papama' ka baSe'.
nisiya kano' kak'ayaeh?
ray oes'oeso'an 'oemaeh kayzaeh kita'en, So: 'am rima' naehan 'ita' tapae'onhael ay?
'a:ay! nakhini ma' kayzaeh 'omalingo', kowa komita' ka 'oemaeh 'oyaeh.
nakhini pakayzaeh ka basang.
kita', kaehoy mehes ila ka biyae'.
'isahini tinal'oemaeh yami 'am rima' ray 'inkaeholan ni 'oya' 'a'iyaratal. moyo li?
rim'aen 'ima riri'aenan.
'a:ay! ma'alo' 'omaybel ila 'iSo'on.
siya pakSekla' hi yami noka SaySiyat kaspengan, mayaka:i' noka SaySiyat ka kinbazae'an.
noka korkoring ma'an kahiba:en.
'akoy o, yami 'am paSta'ay minSala' 'aehae' 'ilaS, ma' tal'awan, kakoSinraehoe' tatilhaehael 'iSka Sinraehoe' nonak hayza' kapatawawen.
hayza' lompez o Sopat SinSinraehoe'.
'okik ra:ami
'ima SaSo'
'ima Sera:
So'o ma' kayzaeh ay?
ray talka: babaw hayza' ka kina:at ay?
para:in, kin minremremi'!
naehan, ya:o 'am minSa'la' ta:nepen.
ya:o 'inay kilapa: mowa:i'.
yako 'am rima' ray'in.
ya:o ki minatini' ray taew'an makakSiyae'.
kaysa'an homila: ila!
ma' kayzaeh!
ray kawaS ka homom 'inak'ino'an rineme:?
ray pinpinatiyayan 'akoey ka hinbetel.
yami rima' komita' hi baki'.
he:heb ila ka hahila:, yasiwi' ila.
'am ba:yoS ila, 'insa'an moyo 'am rima' ay kiSka:at?
yami 'ima haeba:an ka 'ae'aewzaeh.
hiya' homobaz?
'iya'azem 'am manra:an.
'asang mita' hayza' ay ka koko:ol?
kamapit'aelaw rengreng rima' pit'aelaw
hayza' ay ka pazay?
kayni', yako tikot somi'ael ka 'ima pae'is.
kapak'iya'zawan hayza' ay ka ba:ay?
hayza', kahiya' ni yaba' binae:iw.
soka ya:o 'am nak'ino' kayzaeh?
So'o 'am'amoeh Sa'ila pakita' ka sinsang.
paSanbaba:ok ay ka kamakiSka:at saboeh?
kamatortoroe' noka 'iyo' pori:in o potoyon ma'an ka pangih.
tabin 'isahini 'ana yako haysiya pa:ih
So: mowa:i' ila piza' hahila:, 'isa:a' ma' 'am kayzaeh ila.
So'o 'am bae:iw ka kano'?
'aehae' 'inaro', 'aehae' 'itoSan.
'ana kapakSiyae' a 'ima 'omahowiS kapanpanabih, ma' Sarara'en ma'an saboeh.
o niya'om binae:iw ka kapanpanabih kina:at 'isa:a' 'okik hingha'.
'okik ra:ami, hani piza' tinal'oemah nisiya ka kin'i'iyaeh nak'ino' 'ihan?
Sa'la' niSo' bine:ay 'iyakin to:o' ka kina:at, Sarara'en ma'an saboeh.
"So: ririm'aenan bazae' ka tinokowaw 'am 'omazaw a tomal ila."
'ana 'okik koSa' sa'owaz a tomal mak'aehae' ma' maylal'oz mina.
hito' mita' hayza' tinaew'an noka raromaeh, saksaka: ki ka'iyalawa'an.
SaySiyat saboeh SayboSi: siyan o hayza' mae'iyaeh.
lasiya ray rahoeran rowaSek ila, matawaw, makaksi'ael, hayza' ila ka korkoring.
minatini' komoSa', "yami ray taypae' pina'az'azem ma' ray hito' ka paSta'ay nanaw."
yako 'ataw.
siya hiya'?
siya ma'an minatini' kamanra:an, siya 'oemaw.
hiza hiya'?
siya piza' ila tinal'oemaeh?
hahila: kas'oehaz ila, rikrika: a tomal.
kaysa'an 'okik kaskes ma' 'okik rikrika:, kayzaeh a tomal.
niSo' risaza kawaS kayzaeh ay?
hahila: tiS'a'i' a tomal, ya:o min'alewez ila.
yako mangowip ila maraS ka hahowar.
ya:o ma' 'okay 'araS, 'ita' ta'ila tabae:iw.
'insa'an So'o 'am rima' rayno'?
pak'akoy 'am somi'ael, 'izi' kaSikar.
baki', yami mowa:i' komita' 'iSo'on.
wa'ila rini, 'i:zi ngowip 'araS ka kakrangi'an nom matawaw.
'i'ini', ra:waS naehan.
kayzaeh, So'o Sa'ila kita' ka kabkabaehae:.
'ihi' siya papama' ka kalihapoyan rima' taytong.
siya rima' ray taytong papama' ka kalihapoyan ay?
yako ra:am seme:ez ka ritinSiya'.
'oka' la! yako tatini' ila.
'aewpir Sitil'amet ila.
ya:o 'am bae:iw roSa' tintin.
'aewhay o, hini 'ima hororay ila o.
hini niSo' Sa'la' pinaSibae:aeh ka kina:at, kapinobih 'iSo'on.
siya Somibae:aeh koza' rayhil kanSo'?
mari' ka malat ki tatawae' 'iniman kayzaeh ay?
yako noka siwa: manae' ka 'aelaw.
hini noka waliSan pinayziza'an.
hini hayza noka waliSan ka Sinarakan, 'isa:a' pinayziza'an noka waliSan.
'aehoe' nakhara somazek ila. 'am'amoeh 'ita' taro:rol.
hini noka bato' 'inopi: binasang, nom romakep ka 'aewhaeS.
hiza Sinotalnga' binaseng, niya'om nom romakep ka hako'.
mari' niSo' ka kina:at.
mari' niSo' ka kina:at.
'aSkan ka kaka:at.
'aSkan ka kasi'aelen.
hini kina:at 'in hiya'a?
kaka:at ma'an minpoetoeh ila.
So'o ra:am ay nisiya ka raro:o'?
siya haseb tinal'oemaeh ila.
niSo' piza' minatini'?
kawaS rikrika:, pak'akoy rae'oe: ka ralom.
'isahini 'oka' ka 'a'oral, hila:an ila 'isa:a' 'am 'omoral, So: 'am kaSlatar 'araS ka ra:ma'.
So'o komsi'ael somi'ael ka kano'?
yako 'ina romoe'roe' ila.
lalaw, So'o ray taew'an ay?
So'o honaehnge: ila 'okay wa:i', ya:o maSriyae' 'iSo'on a tomal.
San'akoy sowiti' hini 'akoy naehan.
si'ael naehan, hini 'akoy naehan.
kaysa'an kamatortoroe' 'am maraS 'inimon rima' ray koko:ol.
'oya' komoSa' ray koko:ol 'akoy ka tatango:.
'isa'an 'ita' 'am rima' ay ray 'os'oso'an
kamatortoroe', 'ita' ray ba:la' 'am komita' ka kano'?
'ita' kaysa'an 'am rima' komowih ka ra:i'.
hiza' hayza' ka 'ayloSay mam homayhayap.
hiza hayza' ka papa:o' mam homayhayap.
'ihi', yako papama' ka kawti' rima' ray taka:o'
yako SaSin nanaw kayzaeh ay?
kalih, ray taew'an 'oka' ila ka pinobae:aeh, So'o Sa'ila bae:iw ka pinobae:aeh.
'away, hini katoeh ni kalih pinaSibae:aeh 'iniSo' ay?
'obay hayno'?
toway 'ampowa' 'okay wa:i'?
yako ta:in a kalih, 'isahini yako lampez tinal'oemaeh ila.
So'o 'in hiya' a korkoring?
'ihi', siya 'inmana'a yaba', siya monSayboSi: tinal'oemaeh ila.
siya ray kalalangoyan, 'insa'an siya 'am 'a'inola' lalangoy.
ta'ila rima' ray kahayawan.
baki' 'ay taew'an ay?
'aewhay, nakhini ya:o 'am 'oka' ka tinikaehaew.
saboeh 'am roSa' siyaen rayhil, hini yako nonak pinaskayzaeh.
yako komobae:aeh ka kapa'onhaelan mowa:i' bae:iw, kayzaeh ay waelae' naehan?
So'o ra:am ay malnoSaySiyat?
ma'an tati:iS hawka' ila.
kiSka:at ila kamatortoroe' kaS'abo' ray kakiSka:atan kamatilhael Sa' "'in'itol! te'en!"
ni yaba' ma'an raro:o' hi kalih.
niya'om taew'an ray walo'.
yami honaehnge: ila 'okik kakita', yako maSriyae' hi siya.
koko Sa' tinalek kin'akoy, kobae:oeh ka saeboeh wa'ila si'ael!
yako rengreng 'omaybel hi yaba', 'am taniSowaw hi yaba' rima' 'omalep.
nasiya 'inalep 'alibihin minSa'la' ray 'asang 'a'apelen, SipakSibe:ay ka 'aeh'aehael.
wa:on 'okay talek, 'aring siya mowa:i' ray SaySiyat ma' 'okik 'ina paSkorkoring. SaySiyat 'omangang ila hi wa:on, 'aroma' mae'iyaeh ma' Somahiwis 'oyaeh hi wa:on.
taywan hito' ma'an 'oyaeh, So'o 'am komoSa' nak'ino' soka'?
korkoring mowa:i' komita' ka tatini'
moyo 'okay ngowip 'iniya'om
'o'owa' ray kala' minae'rem kin kayzaeh kita'en.
'o'owa' hikhikhik mam sawa'.
kaysa'an 'aehae' hahila: kawaS kayzaeh a tomal
yami 'aehae' taew'an
makakSiyae' tabin lasiwazay
somi' ael ka' 'aelaw ki 'oeson
ko-waw ko-waw ko-waw..........
'aehae' hi maya' na bo:ong.
hiza 'aehae' kabat Sil'i: ay?'oka', hiza 'aehae' kabat 'okik Sil'i:.
hiza taew'an mowahil ay?'oka', hiza taew'an 'okik mowahil.
So'o maSriyae' ay hi koko'?'ihi', yako kin maSriyae' hi koko'.
yaba' kaSlatar, hayza' ay maraS ka ra:ma'?'oka', yaba' kaSlatar, siya 'okay 'araS ka ra:ma'.
lasiya kahiya' 'ila'ino'?lasiya kahiya' rima' ray kakiSka:atan.
So'o 'isahini 'am 'ila'ino'?yako 'isahini 'am lobih ray taew'an.
siya minowa' kiSka:at.
siya minowa' makakSiyae'.
'izi' si'ael ka 'inmana'a 'iyok!
siya 'okay pae'rem.
nasiya taew'an piza' mae'iyaeh?nasiya taew'an SayboSi: mae'iyaeh.
So'o hayza' piza' ka 'aehael?yako hayza' 'aehae' ka minayti' minkoringan.
hiza korkoring hayza' piza' ka kina:at?siya hayza' 'aehae' ka kina:at.
hini kano'?hini takem.
hiza kano'?hiza tatpo'.
lasiya korkoring 'ima makakSiyae' ay?'ihi', lasiya korkoring 'ima makakSiyae'.
lasiya 'ima ma:tol ay?'oka', lasiya mam kiSka:at.
hahila: he:heb ila!
kaysa'an kaSangayan.
nimon kakiSka:atan rini ay?
niSo' 'aehael piza'?
niSo' baki' ki koko' kin ra:am ay malnoSaySiyat?
ma'an kapa'onhaelan haeba:an, hayza' ka kamamanra:an, ma' hayza' ka minkoringan. yami sa'sa'ih ka hahila: ma'onhael kiSka:at, ma' makakSiyae' 'oyaeh. 'iniya'oma kamatortoroe' kin kayzaeh, siya rengreng ki yami ma'onhael malnoSaySiyat, ma' ma'onhael ma:tol. yami minowa' a tomal hi siya, 'iniya'oma kamatortoroe'.
kamatortoroe' manabih 'iyakin komoSa', "mowa:i' nahan 'inremreme' 'in'itol, 'izi' papahowih ila!"
siya mayaka:i' 'iniya'om, ray taew'an sinakeban maehtang ila.
hini pinatawaw, ya:o ma' tatoroe' ila noka SinSinrahoe' 'inay 'os'oso'an pinamowa'an ki kasi'aelen ka kinra:aman, ma' ra:am ila mowa:i' titibae:iw ka karangi'an hopay mina.
wa:i' ila
pawang, "hini wawatos, yako tapanae' ka kowaw ila!"
potngor ila hini kabih koko:ol, Siri' komita' 'akoey ka katnoe', siya Siyae' a tomalan.
waliSan yakina homlal, 'oka' o waliSan haSa' homlal.
rima' ila ray biyabiyara:an.
apo: 'am ki tawmo' kaehoy hingha' kin'ibabaw ila.
rakolo' Sin'akayen ki minatini' minkoringan 'ima Siyae' mam homoba:ang "yaba', yaba', 'am 'ila'ino'?"
So'o ki minatini' mingkoringan hoehoro: tal'izaeh ka taew'an.
akay ki minayti'minkoringan 'ima honasamez mam somi'ael ka walo'. "yaba', yaba', 'am 'ila'ino'?"
yaba' 'am rima' tal'awan pak'akoy ka kasi'aelen ki boway.
siya Somepe: ka biyae', Somepe: ka bintoe'an,,ma' 'okay pae'rem nanaw.
haewan ila, saeboeh lobih ila ray taew'an!
nasiya pinaehraehrangan 'am ma'onhael rima' komita'.
Wosay Sahoero: hini ray kaehkaehoyan 'akoy ka boway, 'as'asay ila saeboeh, siya mari' 'aehae' ray ra:an ka si'aelen.
Wosay komSa:, So'o kin ra:am! yako ila.
UmaS maSkan ka baseng.
UmaS Somowaw ka hako'
minayti' maraS ka 'aehoe' mowa:i' ray pinatiyay.
minatini' komita' noka minayti' kin 'akoy ka 'inalop, 'isa: rima' taniSowaw.
minatini' komSa', "niSo' kin 'akoy ka 'inalop, bo:ayani sowiti' 'iyakin!
'okik ra:ami lomohaeper ka ba:yoS, palono' Sipa:inibih ila, 'ana kano' 'inaraS ma' haw ila saeboeh ray wasal.
'i:wa' hini 'anlasiya'a kintatini'an, hayza ka ma'iyaeh mowa:i' rini ray 'oemaeh, nasiya 'isa: talka tahoki'in.
Sahpi:ih 'aehae' ila tinal'oemaeh, 'isa: torongon ray 'inoka' ka mae'iyaeh 'oemaeh.
korkoring saze:ez hi 'oya' komSa', "'oya', So'o kita' ray kapapama'an kati'ae'la'an hayza 'aehae' kabina:o' mam homangih." ni 'oya' 'itayso'en, mara:an ila.
'isahini, 'aehae' 'ima 'ol'olae'an o 'ima hes'ezan ka kaehoy kas'oehaez ray pinaywawa:akan noka hosong, saeboeh ma'iyaka:i' 'akoy noka hosong howaw, kaehoy ma' kin'ibabaw ila, kayzaeh kita'en ila.
kakhayza'an atomalan hayza 'ina komSa' hini rape: pinhinawan.
papi komSa' 'am pa:'alo' ka samiyan, lasiya romakep ka baboy 'aehae' balaS 'aehae' hipo', baboy 'inSa'la' bahi'in 'isa: Si'osa: ray sasibo: 'izo'.
lasiya rima' ila rawaS kita'en nak biyae' hingha', ray ralom toliyab.
ray koko:ol 'ima komitkita' mae'iyaeh 'ikataltal ka ka:ra', lasiya 'okay kita'i ila hiza roSa' ka kamo'alay ki kabina:o'.
kal'oe' homayap 'alikaeh, kacaw 'ae'ae:aew ma' 'alikaeh.
baki' komSa': rima' ba:aw 'ampowa' rima' saeboeh? ma'an 'az'azemen 'ima haysani' 'akoyon ka haeaer, 'am paktakoSa:il 'iniya'om ra:amen!
mayaw yakina tomnon 'oyeh ka kayba:en, yakina patortoroe' hi 'oya', 'oka' ila 'oya' komSa': "kamamanra:an 'okay pon'a:iS ka katnonan, tomnon 'inoka minkoringan howaw."
mayaw komita' ka minkoringan 'okik 'a'a:ih 'am tomnon, min'ae:o' ka kapa'onhaelan rae:iw ila saeboeh.
kamamanra:an lasiya ma' kayni' SitaniSowaw, panay 'isa: kil 'aroma' minkoringan honay 'asang.
ray kawaS ka hahila: lampez haysiya, sa'sa'ih ka hahila: rikrika: atomalan.
lasiya 'anoka 'ami' malhae:ae' SayboSi:o'aehae' ka hahila:, minay maykaSpat hahila: ma: ka 'ilaS, minay hae'hae' ka hahila: mobsoeh ma: ka bintoe'an ila.
kamatortoroe' tomortoroe' hi kolong homoba:ang.
paylose: komSa': " ma'alo' 'iSo'on, 'inmana'a 'ima kerpe: kapa'onhaelan, yako mayhael 'amkay sawa' ila 'iSo'on. "
hayza' 'aehae' hahila:, ba:yoS mowa:i' ila.
hayza' 'aehae' maeiyaeh may'isa:, komSa': " kolala', hopay ila So'o, yako 'am 'omam'amoeh rima' matawaw ray 'os'oso'an. "
koko' komSa': " yako malnoSaySiyat, kamapalaho: ra:am ay bazae'? "
biki': " haysani 'ana hayno' ma' kayzaeh koma:at noka SaSinSinraehoe' kapayaka:i', saeboeh ma' ma paskaykayzaeh tatoroe' 'isa: maylal'oz. "
'aehae' hahila:, yaba' min'itol, ray kinbaki'an 'oka' ka ma'iyaeh, 'oya' 'okik ray taew'an.
yaba' 'isa: somingozaw, 'oya' hayno' ila soka?
taboeh somingozaw ka tamani' nak'ino' mamowa' ka pongaeh? nak'ino' romakep ka papa:o'? hahila: ki yami koza' kinrawaS?
tamani' mayaka:i' naehan: " niSo' siningozaw howaw, kinhinowa'an, yako 'i'ini' boloe'i, kapakra:am saeboeh ka 'ima SaSo' ka 'aehoe' noka kikay. "
ba'ay 'anoka pinasaepae' bilas paskayzaeh 'aehae' ka palono'.
tapaS 'ima kerpe: a tomal ka minkoringan.
hayza' 'aehae' hahila:, ray 'asang hayza' 'aehae' taew'an papasizoeh.
tapaS komSa': " 'ita' 'anoka hiza rinoton ralom tapapazen ka haepoy! "
paza' komSa': " So'o lobih kayzaeh, ray 'asang kin'i'iyaeh kayzaeh. "
paza' komSa': " 'ana 'in siya' nonak a ka 'aehoe', siya ma' 'okik Sekla' ila. "
baki' komSa': " kalih, So'o lobih ila? yako papowa' 'okay Sekla' ka kinmae'iyaehan niSo', kalih? "
takem kitoyae'en ila.
hahila: heheb ila, kawaS siwi'an ila. takem 'okay Sahoero: ka 'ilaS.
mintawaeh ila, 'ilaS kas'oehaez ila.
sinsang komSa': " So'o kayzaeh ay? hayza ay tipangihin? yako ray sinsangan matawaw, ta'araS 'iSo'on tapakita' ray sinsangan. "
kalihaepoyan potngor ila ray raehoeran, 'obay papama' ila ka ray kapay'ima'alikaehan, 'am tal'awan raima' ray raehoeran kamsobae:oeh ka sinsangan.
hiza mae'iyaeh komSa' naehan: " 'isahini, papama' ka 'in mita' a ray kawaS ka palono', to:o' nanaw hahila: potngor ila ray haepoy bitoe'an. "
'obay ma'az'azem naehan: " 'oka' ila, mita' ka tatini' ma' ray 'os'oso'an kabkabowaw, ma' 'ina papama' ka palono' ray wasal babaw komiki:im ka 'ima SaSo' 'oe'oe:oel. "
'isa:a', minkoringan hinibih ka pongaeh Sisa'oe' ila ka 'aroma' minkoringan.
kizaw tatngor ila, talsekel ila ka kinSka:at, kama mata:waw ka pahayap ka haepoy kapapanae'.
kakhayza'an ray kenya' hayza' 'aehae' ka 'asang, ray 'asang 'i:zo' hayza' 'aehae' ka korkoring Sin kawkelen, siya minowa' hembeng ray ra:i' 'i:zo' ka binSi'.
tatini' noka mae'iyaeh minay'ino' 'ima mowa:i'? hini 'aehae' 'ima 'aewhay katiSkobae:oehen.
hini ka 'oe:'oe:oel 'ima 'inoka mae'iyaeh a mowa:i' ila ray bi:il pinkalotngoran.
kakhayza'an noka mae'iyaeh Sinbil, 'ima 'akoy, 'isa:a' kapayaka:i' noka mae'iyaeh.
para:in somingozaw: " hayno' hayza' kabae:iwen? " 'oya' tiSkobae:oeh komSa': " ray kakiSka:atan kabih ka tiyam hayza' kabae:iwen. "
para:in komSa': " hini ka 'oesizo: 'okik binae:iw ma'an, ma'an binae:iw 'ima bolalasan, niSo' hiza 'ima habiyalan. "
tata' hayno'? ba'ay komSa', "tata' ray latar."
ba'ay hayno' ila?
kayta' ni linroichang yaba' kil ripon maehraehrang, 'a'ehe:en bowaw ila ka 'asang. siya tani yaba' ka pina'alowa', myahal, 'am malibih naehan ka mae'iyaeh lobih ray 'asang.
siya makakreng Somina' ray to'oya', nom pakayzaeh no SinSinraehoe' ka kin'i'iyaeh. nak, rompa: ka SinSinraehoe' nom ma:ngabas no 'asang, malrarakish ka 'ima haeba:an SinSinraehoe', hini saboeh Sinina'.
bi:il lasiya potngor ray hengchonpantaw. lasiya wawa'isan, ra:am pa:se:. Say'isa:a' romo:o' hi lasiya ka "Sekalo," SikoSa' kamapapama' ray kakongkongon tataew'an ka mae'iyaeh, ma' koSa'en Say karo' mae'iyaeh.
kayta' tinrong nom maehraehrang 'amilika', ray hini 'aehae' howaw, Sekla' ila ray taywan ka kinra:aman, ray taywan ka pinanra:anan 'inay hini hayza' 'ila 'ima SaSo' 'ima mowahil ka kinita'.
kakhayza'an ka 'awzho: 'ayporong hayza 'aehae' kapatawawen, hini kapatawawen pak'aloSifang kapayaka:i', kayni' shi'alnobabih ka kapayaka:i'. lasiya yakina komSa', nasiya 'oemaeh pak'aehae' nanaw ka kapayaka:i', 'aehae' ka kaspengan, 'aehae' ka te'enan.
malala 'ima Sopat tinal'oemaeh kayta' ni ziaoddin pa'loehloehayen ray kakiSka:atan. ray hini 'aehae' 'oemaeh, 'okik sa'sa'ih ka minkoringan hayza' ka'oSa'an ray kakiSka:atan, 'oka' ila siya komoSa' minkoringan ki kamamanra:an pakhingha' pakiSka:at saboeh.
piza' 'ilaS Saehpi:ih, sizaeh ila papanae'. saboeh lobih ila naehan ray 'asang. 'oka' ila, pinpapanae'an 'asang 'okik nak kakhayza'an 'asang ila. Malala 'okay tae'aes homapa: komoSa' kiSka:at koza' kin Sil'i:, o pataihaehael ka Say babih ka 'oemaeh saboeh.
Malala siya kayni' hoSa:il, ma' kayni' hihimi'an. bi:il, siya 'ima lobih ray ra:an panae'en. monto:ol ka pinanae', papanae' paShoero: ray tae'oeloeh nisiya.
kalih komoSa:, "'a:im a pizosan 'anhil, So'o 'am somi'ael ay?"
waliSan komoSa:, "ma'an ka tatakay 'ima 'elngihan nanaw!"
ka'ina'an noka waliSan SiSi Sayta' komoSa: ma'alo'. Sayta' komoSa: 'izi' 'i kaSikar!
ni ta:in 'ima 'aehae' nanaw ka korkoring kamamanra:an, ray Sam'iyaeh tinal'oemaeh masay ila. ta:in 'imahowiS a tomalan, komita' ni kawkel Siramramay, siya komoSa', "ah! kawkel, ma'an koza' ka kinSiniwa' naw ka kamamanra:an So'o!"
ta:in 'ima tomal ka kamapalaho:, kawkel rengreng honay kan ta:in ray kapatawawan, bazbazae' noka 'ima haba:an minkoringan 'ima pa'in'ae:o' hi ta:in. tani noka kaspengan kina:at, 'inasiya'a ka kahaew Siboway saboeh ka kamamanra:an.
para:in maraS hi tama:o' rima' ray 'os'oso'an romakep ka kaehka:, ray ra:i' 'i:zo' komi:im ka kabilowi', marma' 'oyih ray 'ataS ka libo' noka kabkabaehae:. tama:o' tomortoroe' hi para:in koma:at. lasiya 'ampowa' ka kano' ma' saboeh.
'aro' patae'aes ray kakiSka:atan lobih komita' hi 'oya' 'ima hinayhikor 'okay honasamez. 'aro' somazek 'akoy 'ima kayzaeh sazeken ka kasi'aelen.
'isahini minatini' mal'az'aza' ka korkoring, tinal'awan hayza' ka hinbetel, koSa'en ka kati'azem, hini noka SaySiyat koSa'en paSanti'azem, ho'alo' ka korkoring kayzaeh 'iyakaliyaeh 'ibabaw makSa', 'ita' tayla tahebel!" 'oya' mayaka:i'.
'obay 'ae'ae:aew ray kaehkaehoyan 'i:zo'.
'obay Sahoero: ka 'ataS!
'oya' romokol hi siya Sa'ila panpanra:an ray latar.
'ana ila keki' koza' kin minSa'la', So: mae'iyaeh haSa' kakaykayzaehan, mae'iyaeh 'ana 'inowan ma' 'am 'aewhay ka kin'i'iyaeh.
yami komita' ray 'inalingo' 'ima papnabih rempe' ka kak'ayaeh, may'amet ray hayhayno' 'oemaeh. kakhayza'an yami pakoSa' haysani ka sinsangan 'ana kano' kak'ayaeh hayza' ka 'iyo', 'inakhini'an howaw 'am 'okik sa'iwaz kas'oehaez.
kak'ayaeh Somika:, pa'aewhay ka saboeh sinsangan. 'ima roSa' 'ilaS ka Se'kiyae' wae'Seng zhozhe: romo:o' ka hini kak'ayaeh koSa'en "2019 kowanzhwang pinto:pin". ray taywan koSa'en "SinSi:in kowanzhwang pinto: hwayen," ma' koSa'en "Sinkowan hwayen."
kiyenpoSay hini 'oemaeh, ray tongnanya', kakhayza'an hini 'oemaeh ma' Somorater mamowa' kanokano'. haysani' ila, kiyenpoSay kayzaeh ila ka kin'i'iyaeh. 'inay taywan ma' rima' ri'sa:a' ray kiyenpoSay paskayzaeh ka kapatawawan, hini kapatawawan pakalahangen ka Say taywan mae'iyaeh. ka kanokano'.
kama kakabaeh minSa'la' Somina' 'akoy ka rayhil ray kama rima' matawaw kiyenpoSay, 'isa:a' nakhini komakabaeh nasiya ka rayhil.
nisiya hoehoehen, 'okay kakoway.
Sincyang rima' wkelan, 'am malaehang ka Say wkelan ka mae'iyaeh. 'aring siya potngor wkelan ila, ma' pakhaysiya ka 'inakhini'an ka 'inaz'azem.
mae'iyaeh 'ampowa' papanae' 'ihan? ma' 'ima 'iyakina 'akoy ka kinSarara' kan nonak ray kin'i'iyaeh, 'iyakina raylis 'akoy ka kanokano'.
kakhayza'an, sasbong ka Say babih 'ima kaS'abo', SaSinSinraehoe' 'ana 'inowan ma' maelaehang ni nonak ka kinrowaSekan.
paza' tani ba:la' manra:an, siya Sahoero: ila 'ima raroton ka ka:ang.
paza' milhal ka ralom noka wasal, siya komoSa:, " hini ralom 'ampowa' bangih? kin kayzaeh, yako 'am komobae:oeh ka kapa'onhaelan wa:i'ila tatilhaehael."
paza' ki kapa'onhaelan nisiya, ka ralom noka wasal pak'ae'ae:iwin, paskayaehen ka timo'.
lasiya tani takem mowa:i' ray to:noe', ray to:noe' 'izo' 'akoy ka takem.
