'nenga sa ko saydang!
no Poseko a kowan ko Abih a niyazo'.
ci Alik ko ngangan no mako.
o wawa ni Kacaw ci Nakaw.
o Pangcah ko acawa no miso?
o Sakizaya ko ozip no mako.
o Kabalan a tademaw ko katooday i Sinsiya.
Kalingko Bataan kowan ko Tabalong niyazo'.
o canan ko kawaw ni Ukak.
maedes azihen ci Watan.
yadah ko nipalomaan ni Wayan to tobah.
manamoh to masengetay a kilang ko aayad.
abesa' ko ni salami' ni Bonok.
acawen ko nanom i dangah!
adeaden ko baeketay a nizateng no miso!
ahebal ko nipalomaan ni Panay to kilang.
mita a zazan ko ahebalay.
ahemi' kina lala'.
adada ko ailoc no mako sipidaang.
tadamabecol sa hina akenih.
ales han ni Abo ko picodad
naimelang ci Sinay ales hanto niza ko tabako.
o alipato ko sapakan no babalaki to wawa.
aloalongdasan ko saowac no Halawan.
celak to siyam amabi'.
o canan ko satamatamaen ni Poco' amaliyoh to kawaw.
amayen ci Daong to daong niza!
ami'baw kako to loma' misanga'.
amana pakalamkam pacolil kazizeng anocaay sa masasingaw.
padekowan no mako anocila a demiad.
atayza kako mizizaw to imelangay.
aoaokan ko kanamohan no padakowan.
azaaw to sasakamoen kina tademaw.
azihen henay ko kazizeng tiya mocolil!
ba'tongen kiya mali tayni.
o labi ko babokod masoni i liwliw no loma'.
yadah ko badakowang i omaomahan no Ciwidian.
makasic kiw bahbah han no tawki.
o canan ko bahobaho hananay?
beliw sa ko bali banihiw.
belinen ko kilang i potah!
benel a poo'palalid ko odad.
izaw ko betes no tangila ni Lobas?
bidang sa ci Kacaw i takowanan.
manamoh ci Panay minanom to bilo.
pidimata'an to kalolamilami' sa o bilowa'.
yadah ko kasasizomazoma no binacadan.
o bohang ko loma' no alem.
mahiza o bolad ko kalaw ni Panay.
bolesiwen ko lotok no taling!
bonabonakan ko lilis no bayo i Kalolowan.
o cabay no mako ci Taymo.
cabiyasan to no nanom ko lako ni Benel.
calapan ni Panay ko lala' no mako.
calapen no mako ko lala' ni Panay.
cebisen no akeak ko ciwciw no tolakok ni Benel.
macocok no cekaay saadada sa.
celaken ko badidiw a pawali to nilangecan!
o celas ko sasangizoen nayi' ko wacah.
kanen no katalalan ko papah no celong kasoy ko kilang.
halhalen kako i ciyataw!
tayza kako i co'co' niya boyo' izao ko katawidan.
yadah ko comoli i adiadideman.
copelak ko manta'ay a alopal kanen.
o canan ko dadadiwen no mako.
dawmi' ko kiyo todohen.
kaodadan a demiad milalopela' kita.
mangelo' ko ozip ako to demidemiad.
i pabaw no kilang ko dibo no banol.
diko to to lotongay mabi'.
o dita' ko sapisanga' to padongi.
dyi' han no babalaki ko tatayna a wawa milimola'.
caay ka edem ko baloco' no tademaw.
edes sa azihen ko bihid niza.
kali edis to tao ci niza.
elacan ko tako ni Namoh a miboting.
enemay ko toki molekal kita.
nanolecoh ko epi niza tademaw.
masanek ko esos no waco.
esosan ni Dataw ko tahka.
mihetik kako to kalisiw i ginko.
mahiza o mameno'ay ci Kawpil habelot sa to panan.
halhal han kako i zazan.
haliabibi ci Tobah to lotongay.
helongan ni Tobah ko zikoc ni Panay.
hemay ato lami'.
hemhemen ko pilikab no tao!
hezeken henay ko kawaw no miso tawya miidang!
hinien ko pisanga' kiya tanestes!
hiza han to.
hodhoden ko bokes ni Sayon!
i nayaan?
id'idan to ni Adop ko kala.
i cowa ko yadahay a ili?
angcoh ko isi' ni bayi.
Isis hanto ko ngisngis no miso.
samel ko pacolilay bi' han itapiingan no zazan.
manamoh kako mapalaw to no iyong a palaw.
kacica'ay sapaiyo to mapiyasay.
tono podoh sa kya manto kaen han ni Angah.
sipasenengen niza ko kahaliepah niza caay kasikasikaz.
mabayo'ay a tademaw sa kahinananom.
la'cos pahabayen ko kahkah mobahel.
amana kaidi paaninen to kala ci Bonokan!
niliyasan no mako kiya kaitizaan ni Dongi ayza.
o sapahalhal ni ina ci kakaan koyni a hakhak.
o lalod sa o kakelalan to a demiad.
namohan to a nizatengan ko kakilolan.
kalihen ko tipos no nipawali!
kalimadan no Sakizaya sa i Maibol.
o kanamohan no mako kina zikoc.
o kanas han ni Kacaw ko bilowa'.
aso' ko kabi no ayam a kanen.
kapolongan niyam mipatizeng kina pakayingan.
o lalod ko kasilopasan.
kasizikoc to dohpicay caledes to ko demiad.
katayni i Maibol midang sa ci Bonok.
balaki to katineng mizateng to kawaw.
katood ko tademaw i cacodadan.
sipidac ko bihid no mako kaoning han no tao kako.
aso' kanen ko kilakil.
kilolen ko kamo no babalaki no mita.
kinaolen ko balakas ni Bonok.
aso' ko kiyo kabadasen.
kokay to nipabeli no miso to tonoz i takowan.
kotayen ni Panay kako miapa to wawa.
sicedam a kanen ko kowawi.
o labi to a dadawa kita mabi'.
doot sa kiya ladem i tapoko.
lahecien ita kina kawaw!
lalabinan ko loma' ni Tobah.
lalebolebo sa kiza patawsiay i taheka.
lalingsa kiya babalaki to imelang niza.
katalawan a azihen ko layong.
likaten to ko cilo' no palod!
linengen kiya sapibaca' to zikoc!
ko lisimeten to ko loma'!
i cowa ko loma' iso?
kapah ko lalabo nina loma'.
o longoc no mako i tisowan sa pahezeken ko nipicodad.
o loni ko kanamohan no babalaki a mokan.
maalolay no kiwmah sa mapatay amin.
maasik to no mako ko liwliw no loma'.
maaoyoy ko katooday mikilim to katalalan ni Tenged.
mabali kina demiad.
amana pisiwdok a mabali.
mabelec to ci Kacaw tayza i Taypak.
mabelin no mako ko tabakiyay a kilang.
mabetas ko hoso no i loma'ay niyam.
ci Lali' ko mabi'ay i kakabi'an.
mabililay ci Bonok mokan to piyang.
mabiyalaw kako to kamo niza.
balaki to ko tademaw sa mabodad to ko mata.
mabowak ko akoti'ay a nanom i potah no loma' niyam.
macabi' ni Kacaw ci Taymo.
macakenoh ko kawaw ni Taymo.
macakenoh sa kako mitapal to pisakakawaw niza.
macangzay ni Kacaw ci ama niza.
macapi ko cacolilan toni a zazan.
macebal ko cacebalen maading ko cilal.
macengel no lomenia'y ko zikoc ako.
macopo to ko noayawan no Sakol a niyazo'.
Sakapahen ko koko' maemekaw.
caay ka zengang ko adada no maemekay niza.
momol to kita i mahini.
o mahod ko sapisahakhak.
makacebo' ci Taymo to codetay a nanom.
makalasobo to ko mihecaan ni baki no mako.
makatepa kako to payso' i zazan.
makatongaw ko bihid no mako.
katalawan maketon ko zazan no silamalay.
Makobeciday no baeto kya kobesiw.
makolod kiya ba'to nay boyo'.
makonah to kako.
malaacawa ayza a demiad ko saba no mako.
o malaacawaay ci Kawpil aci Bonga.
malaadiyoc ko bali no lalod.
malacacay ko nizateng to sakay kawaw no niyazo'.
malalaw ko baloco' no mako.
malalitin ko matatakisay no waco.
malalomay kiya babalaki a molan no wawa.
tatosa ko malasaydangay a wawa ni Watan.
malasoleda to ko nanom i pinsiyang.
malawpes to koya wacah i omah.
o malekakaay koheni.
malekec ko babalaki no Maibol.
malikeloh ni Potal ci Kolas i zazan.
malimaay han saw to tood no tao ci Tami.
malimola'ay a tademaw ci Panay.
malinges ci Lengos i takowan.
malitmit sa azihen ko dingki no tokay!
maliyas no mako ko wawa to demidemiad mikoli.
maliyok no tongawen ko omah ni Bonok i Maibol.
ci Panay sa maloacawa ni Kacaw.
malobic ko heci no kama.
malotlot ko zikoc a baca'en.
aylongen ko malotlotay a zikoc!
mamoni' to kiya kakanen.
manacnac no waco ko doka ni Kacaw.
manacnac no nani' ko ozip niza.
mangaay to ko doka no koko' iso haw?
mangadis kako to tabo i kalahokan.
lecoh sahenay mangiwit to kiza wawa.
mapaales no cacodadan kako.
caay pihaymaw ci Taymo kiyo mapacebo' i tako.
mapadeko ni Amoy ci Panay.
mapalid no nanom ko kiwmah.
mapanokas ni Bineng ko tadah ni Hani i nokay.
mapatada to ko takal sakacaay ka doka micikcik.
mapeco' ko da'dac ano mazohem to.
mapoyoh ko bokes no bonsang.
tanektek ko ozip no masakapahay.
masakayakay ko zazan a tayza la'cos a colilen.
masakimolo ko bihid niza kaying.
masamalebolebot ko kalisiw ni Panay.
o canan kya masanekay?
masanga' to ko sakataloma' a zazan no mita.
masasocabay ay kami a tatosa.
masibek mapatay ko boting no iki.
masipo to ko takal kapah to azihen.
matikenih ko abala niza.
maylay matolin ko piazih to codad sitangah.
mazawis kiya heci no kayabes.
mazeket ko nipalomaan niza to kobkob.
metmet sa ci Kacaw to lima no mako.
miadipapang ci Bonok i boyo' no Pailasen.
miawza kako to malokay i omah.
mibabayoh ci Benel i kilakilangan.
mibalaysan ko malokay to pitoway a bolad no miheca.
i ayaw no lisin sa mibetik aca ko tomok.
mica ko kawaw no miso a tayni?
micakenoh ko kakawaw ni Taymo.
micapiay a colilen kina zazan.
manamoh ko wawa micawcaw to nanom.
amana paceba micepcep to lotongay.
micidek ko la'cos nina wawa.
balaki to kako sa o micodaday henay ayza.
miditek kako to omah ni Kacaw.
mielac ci ni Kacaw to saowac a miboting.
tada o mietelay kiso to colil no mako.
mihabay kako i boyo'.
katayza mihaka to wawelwel ni ina.
cecay to lasobo ko miheca no holam.
katood ko mikacaway to silamalay.
mikakilim kako to mahedaway a kalisiw.
mikidem ci Manay to tatak no belaw.
i pawtien milacol to kobkob.
kasilawadan sa tayza kita i bayo milalacan.
manamoh ci Tobah milidoes to katalalan.
milihod ci Panay to mamidang niza.
padangen henay kako milimad to kakabian!
milimola' ko wawa to babalaki.
ci Bedi' to ko milisimetay to kakabi'an.
matineng kiya nani' miliwan to kakanen no wawa.
ya tatama ko miliyasay tiya tataynaan.
mimoko ci Bonok to kasoy.
matineng to minaboy.
sizomaay sa minamoh to tao kiza tademaw.
minanoy ci Benel to saba niza.
yadah ko canacanan a boting i minato.
tayza i padekowan mingaay to imelang.
mingadis ko sawada' to sakalabi.
mingicih to da'dac kako.
mipiya' kami i saowac.
manamoh ko babalaki mipohpoh to tangah no wawa.
misaaam kako to sakalanam no niyam.
misaahbal ci Tobah to potah niza.
misabana' to belaw ci Tali.
yadah ko nizatengan kiyo misacolicolil ko kapahay.
misahicahica kiso pakalowaloway?
nayay to ko misakaykoay i Maibol.
misalomowataw ci Koli i kakolian no niza.
o waco aca kaw misanek to aadopen.
manamoh ci Silo misapod to baeto.
misapotot to aok satakidan a patawsi.
i yadahan ko tatipelok misatatoni' to loma'.
mabilil misipo to takal ci Toy.
matigeng kiza kapah misiwsiw.
o misiwsiway ko dadiw nina tademaw.
misolahiday ko wawa no mako yo malahitay.
tayza mitahka i loma' ni Lahok.
icelang ci Bonok mitamozong to kasoy.
la'cos sizoma sa mitebing to ozip no tao.
miteboc ko saydang ci Adopan.
matineng mitengaw ci Eteng i pilalikidan.
mitihtih kako to alaboh no calaped.
mitoloy ci bayi midang.
amana paceba miwait to ba'to, masikedaan ko tademaw.
hani tiza sa ci Kolang mo'neng i ci Panayan?
mocelem to ko cilal.
mocolal ko cilal namakawali.
ano moleno ko bayo amana pitepal.
monabaw ko todem i bayo.
naadideman kiya potah niyam.
no nacilaay kiya lami'.
namabanic kako i nacilal namokan to coco no katalalan.
namabi' kako i nasawni.
namalahok to kami i ci Sabakan.
namikacaw kami to silamalay tayza i Taypak.
tanektek ko loma' namo a 'nengen.
namolecoh sa amana paceba pabali to tangah.
nano i boyoay ko loma' ako.
o nasazipa'an no tomay koyni.
yadah nasolitay i picodadan no mako.
manaop no nanom ko niyazo' niyam.
nayat to ko dimiad apoyo' to ko labi.
necnec sa kiya wawa to mata mowangic.
ngalah han ko sakapalaw no tatayna.
bangsis ko niakikan a tolakok.
kapah ko nikabalaki niya wawa.
yadah ko nimoko ako to kasoy malitatelecan.
o nina' to niza tina kawaw.
nitodohan no Taloko ko pipalomaan to kobkob i boyo'.
noayzaay a demiad masaopo kita.
nohekal a satabo kina dawa.
o noli ko sapazepic to tatipelok.
pa'hiwen ko tadem!
pa'kiman no acawa ci Bedi'.
paacaen ko ni kanan no mita to walay!
paanipen to ko nilatakan a lako.
paayawan to nizateng no miso.
paayaway ita ko kawaw no Tomok i niyazo'.
paazih ci ama no mako i simpi.
pabaliw ci ina no mako to nika tanektek no mako.
pabalonga tayza i Botod.
pabangsis ci Panay to bokes niza.
pabihkac i kasienawan ko niyazo' no Sakizaya.
siimelang ciniza amana pabilien.
pabililen ci Sayon a pacodad i ci Botingan!
pacaliwan ni Benel to codad ci Imi.
pacebo'en ko adeci i dangah.
paceken kiya sapad tiya tanektek!
pacekilay ci Taymo to nikabi' no wawa.
angic sa kiya lotongay pacocoen to!
pacok sa ci Akiw to boting.
padadiw ci Bonok i kiwkay to salikaka.
padaeso ko i pabaway a Di'to.
katayza paedawen ko mapalaway!
paeno no kobkob koni.
pahabay ci Poco' to tolakok.
pitekaan no mihecaan sa cayay kanca pahata.
paiyo ci Mao' to doka niza.
paiyoen ko bodad ni Tobah Komod!
matineng pakatawa ci Pelac.
pakatokohan to ni Ngayaw ko kamo i pabaway.
pakoyoc ko loma' niyam.
palamalen henay kiya lacik!
micebisay to ciwciw no tolakok ko palang.
palaw han no miso mitapal.
paliliday tina kakawaw sa palimai.
paliloc ci Bonok to lotongay niza.
caay ka pangangaw mosakamo i cabay.
panono'ay ci niza to ozip i tawan.
ahebal ko papalomaan no mako to tobah.
katokoh to ko katayzaan pasaloimengen to ko kazizeng!
pasobana' ci Amo misanga' to pobo.
patahkaen ni Labin kako.
kiya patatiko ko mikoliay no mita!
patayni han no miso ko paza' cima ko mamokan.
patimpi'an ni Benel ci Taymo.
patopelan niina kako i sananal.
caay ka taneng ko kalisiw caay paocoli ko pacakayay.
paozipen no misaydang ko imelangay.
ano cilemin kanen sa pawanengen to adidi'!
pawsa ci Kacaw i takowan to sakalahok.
masasizoma ko sangotoc no payayam.
hacica ko nizikec iso to payso'?
pesad sa kya nozikozan a boyo'.
piatikaki to sapakan to tadok!
piayami kiso Kacaw anocila sapakan to imelangay!
piciki miazih to wayway no mabosokay.
amana ka kasic picodadi to.
kanamohan koni pidayong to lalod.
o baloco' ko pihacengay a imelang no mako.
ano taloma' kiso sa pikacawi to kazizeng ni Panay!
kiya caay pikiskis kiso to ngisngis?
pilakoiti toya alangahay no Kohkoh!
pileteki tiya mibalatay a kilang i zazan!
pilisimeti to loma' no miso!
kao samaacakay a kasoy ko sapilomlom to pingizowan.
akoti' ko potah pitapesi' to nanom.
ano taloma' kiso pitoloy i loma' no mako.
tabaki ko poco' i liel ni Poco'.
poling sa ci Bakah i ni'neng niza.
o polon ko sapipela' to kasoy.
polongen misaopo ko kinaiza to aadopen.
sacileminay kanen nako sa o sonsoli.
nima koya sakales i kakabi'anay?
siatilad no izang ko pono' sakapatay niza.
kapah o sakaylabo i lalod sizikoc.
oli' ko salikat to ngizo.
anocila a sandeb.
nacila a sandeb.
sanga' to kanas.
o aok ko sapacoked to lidong.
sapalen ko pada mabi', sakacaay ka takenel no kolol ni bayi.
o satena' to coca' ko sapedek ato sakasalongan.
o colen ko sapibalakas no wawa i potah.
kao pa'tang ko sapidadom.
pidadomi to sapililoc a nanom!
o kasoy ko sapisahemay aso' kanen.
o teki' ko sapizakep to edo.
mazawis ko i sasaay a alaen.
kapahay a sasakabilayen ko panay.
sicocoay to yadahay a paboy ko sasaolangen.
sasingen kako sapaazih to wawa.
o papah no lalengac ko satabo to titi i tawya henay.
o satakalaway kako i cacodadan.
tadatanaya' kona satelec.
o sazikozay kako a madoba'.
caay ka seneng kako to kalakakitaan no miso.
si'kim ko talodo' ni Panay.
sialebis ko boyoboyo'an no Taywan.
sialokol mamin ko epah.
siapiyan ko kakabian niya wawa.
siatikak ko potah no cacodadan.
sibabayohay ko lako ni Bonok.
sibali ko loma' ni Tilo to labi.
oyza sibaloloay ci Kacaw.
sicedacedam cilemin ko heci no taol.
siceka ko lima' no mako.
sidi'to i baloco' niya tademaw.
siedo ko tebotebosan kapah miteki'.
sikanay ko lalabo no loma' sa o kakitaan.
maylay ko wawa mipatangah nayay to ko sikotoay ayza.
amana kita ka inal to silala'ay a tademaw.
o silala'ay ciniza a tademaw.
silihab to la'cosay masikaz ko lalabo no loma'.
siliim ko tatama i taw:ya.
siloni ko palami'an ni Benel.
silotongay ko belaw niyam.
singa'en to ko kaysing ato atip!
amana ka singangan to la'cosay.
lalima ko singanganay no kakitaan no niyazo'.
singangay ko tatama makaazih to padahaw no tatayna.
singawa' ko katalalan.
masakapah ko tatama singisngis to.
kapah ko misamihecaan kiyo yadah ko sinilangec.
tayza i sitakoay mitabokod ko katooday.
sitektek ko loma' sakatanektek.
malakapah ko tatama a sitimpi'.
sitopel kako to somanahay.
mabakah no mako ko nisingaan a papayso'an i tabakahan.
tabaki ko odo no limecedan.
tacowa kiso?
caay ko tademawan ko caay pitengil.
nano makayza i wali tahekal kiya cilal.
polongen no mita pahanhan a tahekal.
takalaway ko cacos no mako.
takosen ci kaka!
i talabinan milacol to boting.
matawiing ko takal taleden to ba'to.
matopisa' ko taling no lako.
kasi tapad saw macongelasa ko koko'.
izaw to ko tapod nya lami'.
amana ka tastasen ko batikal.
o tason ko lako ni Kapa'.
tasotasonan ko kalodi a maozip.
adah kanen ko tatela'en.
mabaliyos tatiko ko micodaday.
kanamohan no babalaki ko tayaling a lami'.
mamizakep to la'cosay a tademaw ko tayling.
tayniyay i nacila midang ci Maniw.
makakolawit ko telay no cilo'.
i telong.
tengaw hnan ni Manay katood to ko milihizaay.
manamoh ko ayam mokan to heci no tiaw.
tihtihen henay ko zikoc a pawali!
tiikan ni Panay ci Kacaw.
tilesen ko emo amana to kanen.
timtim han mihaymaw mokan.
matineng mobahel ko timo.
tingting no locik sapisanga' to saasik.
tizeng amanakasa i panan.
yadah ko toda i talawadaw.
manamoh mokan to tobah kako.
pina to ko toki ayza?
toktok han no babalaki ko tali no sokinaw.
o tonoz ko sakalahok ita.
toy han no babalaki ko tatama a wawa milimola'.
yadah i Sapat ko nipalomaan a olib.
ongang sato kako to soni no kosi.
i boyo' maazih ko ongcong.
tayza kita i ongsing misongel to ozip.
o onoc ko sapidadom.
mapili' to otah mokan ko tolakok.
tatama a wawa.
no wawaan henay ko saba ako a micodad.
zahenay ko liwan no sakalabi?
zateng kako tisowan.
zawisen kiya tood!
ani hani Kacaw ko zikoc niza i ci Panayan.
halhal han ko kazohem no paza'.
matalaw kako mikacaw to hikoki.
manamoh kako to lomeni'ay a zikoc.
o mising ko sapitais to malepi'ay a zikoc.
molekal to kako namoeneng
nayi' sa ko wantan tiya tademawan.
pahezek han no mita.
pahezek madoh tapesen kiya habay.
o bali ko pasaongayay to papah no kilang.
salikaka mapolong kokay.
melawhan yahiya yo ya kilang katabaki katabaki
i coway ko lacosay a tamedaw baloco' mahicay sa matineng to
mangangelay masiyaway a tademaw mangangn hananay
niya alikakay ko hanhan sa mahiya to malio to mihanhan
mahini ko kongko nida babalaki nipihiya to tatademaw hang
silaad tina cacay lasobo pito idaw ko pina a mihcaan
ano ngaay han tatenes han no mita amingaay a mitengil
sa, matii' to no mita
amana kita kaliyoh han a miazih to singbong ita.
hang mitengil kita ayda/ayza to likisi
mamin ayda kako
micidekay kako a tamdaw caay pitengil sa
haw palakat to kako to tolako i Bilong
cacay a demaiad katokoh sa i labii
hatiza to ko pacolil ako katokoh
amatabal kiya katokoh i hiya i Gilang
sapicakay to totoo'd no loma'
tosa a mihca kiya malahitay to kako a macapi to malahitay
malahitay kako mikonling tolo a bolad i Takaw
sakamo sa cina to ako akay mapatayay ko wawa ako kiya
tayni to ko kiwsato militangah saan
mahiza enem to amiheca
mangelo' malahitay aso' kokan
no sayaway a babalaki mahiza to mangelo' to malahitay
hatini ko pasobana' ako
matineng to kita to mahiniay
sa kata minanam to
o kamo iso nayaan kiso matineng
saba ako mosakamo kako toynian haw
sa to sakizaay a kamo no ano mapatay matineng to
o Taloko akamo kiyami haw na napacolil to tolako kiyami haw minanam
sayaway nikatineng ako mosakamo o kapahay to sa kako
pahanhan kako a hicanan saw caay haw
ayda i loma lalima kami ato sona
ahican naca o kapahay to hananay koyni
o sadikoday haw
o taywan ko heni sa caay to ko taywan
paloma to hicahicanan sapakan to wawa
nika caay to potizeng ciniza.
a inayi'inayi' sa to ko milihizaay.
i naci:la
i pabaw
i sasa
kati/ ati
laad/ laed
tiiken no babalaki ko wawa.
caay katayni kya ci Panay.
caay kanca' ko caay piliyas kiso to niyazo'.
caay henay cacaken ko boting.
amana piadop.
amana tiiken kina wawa.
caay kahina taloma' ciniza.
caay ko nikakai ni Koli a miadop, nika mangelo' ciniza.
mowangic ko wawa.
mabi' ko wawa i kakabi'an.
papilimeken niza ko ngabol i kilakilangan.
na taboen to ni ina ko boting sapakan cibakian.
amana pitiik to wawa.
mowangic ko wawa niza.
a kisoen to niza tatayna ko wawa ako.
a o atip to ko sapokan to tobah nina wawa.
o ama iso cinizá haw? o saydan isú haw?
i cowaan kya kaka iso?
hicaen iso tataypak saw?
mokan ci Pohay to tobah.
hicaen iso misalami' ko boting saw?
na mazih to ako kya caay kasatezep a misaongay a wawa.
o saydan ciniza.
na mokan ko adiwawa to habay.
sakamo sa i takowanan ci baki.
sapiletek niza ko polong to kilang.
matineng midangoy ci Koli.
atipen ako mokan to lami'.
amana pokan to epah!
mabosok to kako.
pacolil kako to tolako.
miasik kako i loma'.
matineng to kiso to kawaw.
mokan ci ama to titi no paboy.
pabelien ni ama ko payso to saba.
kanamohen ni Panay kiza wawa.23
miadop ci ama i boyo'.
pidangan no adiwawa ko loma' ako.24
misalami' to boting ci ina sapakan i tamowan.
o lopas koyza.
o tobah koyni.
sakapahen ko payso iso mipazeng; a kidemen no taw.
yadah ko payso ni Panay; maanob henay ciniza.
malikeloh ako i zazan ci Boting, ci Pohay aci Ta'on; caay ka ci Panay aci Dongi.
kyo, o babalaki misanga' aca to cibal a satedosan a taomah.
tanayo' to ko nisolsolan to balaot.
tanonamoh sa amin a mokan.
mahiza henay o balohay a nisahemayan.
sakapahay to kaozipan no mita.
caay kaimelang ko ozip, mikokay to to paozipay.
malok ci bai i omah.
ano kasipwakihan taboyo' to ci bai mipwakih.
nika a i cacay a bataan a bolad a sipwakih.
tatokos ci bai misakakawaw.
sicibal to sapisalami' i tokos.
adidi ko nikan to epah, simodadiway to, "na-lo-wan! nalo- wan!" sa to modadiw.
ko sakay cabay ni bai, caay pikidem misinga ciniza to tood sapaanin to cabay.
malahok kami, maodad to.
ano sosol to ko odad, midang to ko wawa.
cima kya i loma'ay iso saw? ci Imi, ci Panay aci Sayon.
matawid aca manamoh aca kako.
sanglac aca tanayo' aca ko ngisngis niza.
na mahiza sa to sa, mabaliyos.
saka tiza sa a mikapi i hiya i no pangcahan ko nikaozip aca no niyam.
o sasaan ano izang aca.
a tayza a mibetik.
toyni o maketon to koyni o kamo.
nayay ko tazikoz ay sa.
toyni o sakai tini no babalaki misikaway.
ca'ay kakapah ano hini han ta ko nika ozip no mita sa ko babalaki saka.
tya masaopo aca koyni o babalaki tya a mokan to epah.
i tamiyanan a mipakongko haw.
o maibok han ko kamo nya babalaki sa.
na tosa to kina ma matomesay.
i lima no heni sa izaw henay ko liwan no nikanan tya kayabes sa mazih nya babalaki sa.
a cima henaca.
oyni han to o babalaki no niyam kya hican.
ca'ay i katatongos i tini i Kalowa.
a toyni o kalang ato dadipis mikilim i tiza i saowacay aso' ko kan mahiza kiza.
misolol toyo o kilang.
sasimotizengay sa noyni o hiya no loma' toyni o tika o tika hananay sa.
yo mahica henay o babalaki sibaloco' micodad tayni i lipon.
patizeng toyni o sekyokay mahizaay kiza.
o gicyocoka.
senka koyo picodad.
saayaway niza a micodad sa na i tini to i syogak.
ina wawa toyni yo na babalaki haw sa.
mahiza kiza o nika o lencay no Maibol.
koyni o kamo to hiya to pakainiay i Koyowan han.
o ili yadah.
ano sayayaway noyza o holam sa.
na zikozan no lipon sa i o Taiwan to.
cacay a lipay ko piadop i tini i boyo'.
cay kao mita tada Sakizaya ano oyni to o Amis ano oyni to o canacanan a a binacadan a tamdaw taboyo' ma min.
malikelon to haw na i boyo'.
babalaki modadiw.
mapeci' to kya congal.
mabilil a molaliw kya waco ya wawa sa.
mahetik na i tiza i tangah nya caket kya wawa.
misalama to koheni to nanom.
ya tatotoay a wawa sa cay pihaymaw sa masasakamo koheni.
hyw ini kina topel iso han niza kya hiya.
ano cima maliyoh ciniza mi si.
nika ya waco sa madebay makaiza sasaedeban sa.
ma malinges amin kya wado.
mikayakay tya ongcong sa.
satanonamohsa kiza wawa.
o Sapad han no mas o Tabtab han no babalaki i tawya henay sa o babalaki.
o locilocikan ko tapiingan.
cay katineng to codad kyami.
cay pakaletep ko tanga' no mita.
oyni han to o balaot.
aso' salami'en.
tayni i tabakiay a cacodadan i sa koyo baloco' mahini ay a nikaozip sa.
iza kya E o hiya o edo motahkal.
kina waco molaliw lalaba'en no tatekoh.
siwawa kina balaot.
kaLiponan a pikowan, pasasizomaen namin no Lipon ko Incomin a binacadan
matalaw ko Sakizaya a miliyaw ko labades no kalalais i Takoboan, kyo milimek i pangpangcahan, sisa patayza han pala Pangcah ko Sakizaya.
imahini, i Kalinko ko eneng no Sakizaya, babalaki ko katooday i niyazo', malimaday tayza i tokay a tademaw makaala to 1/4.
129 to a mihecaan mahiza o milimekay ko nikaozip, kyo pihaceng ko kalawpes no lalangawan
mapapaliw ko tatama ato tatayna no Sakizaya, tatayna ko mikawananay i loma' kasaselal ko mikawananay to kawaw no niyazo'.
mamin mapahezek ko mahiniay kawaw itawya kapah micomod i labo
mahetikay a pona pazengen i labo no hako pakoniza han mingahol. ano malalihod ko tatama
Ciwidian a niyazo' paynien noheni i boyo' ato no bayoay, misabaloco' to kapahay painiay to lalangawan a colil
somamad aenengan no Sakizaya i enal no Kilay, micapi to boyo'ato bayo, no walian o Taypinyang
o sapakatinengaw to napadesan ato sakacaay kapawan to lala' sananay a baloco'.
malawlawa ko baloco' no tatama to pilihiza no tatayna, ato caay katatongos ko icelang no tatayna mingayaw
o misalisinay pasakamo to di'to a pisaongay a watawat no ozip sa mapalaw han
maazih i salokiyaw ko lalangawan ato kaozip no Incomin, ozoma asa ko Sakizaya a tademaw.
sibaloco' ko babalaki namin to sapasobana'aw ci posian, kyo miteka to mawawada' to sapasobana' ato pahabay a kawaw.
satosa ano simata henay to zoma to tatayna sa kapah henay malimad siacawa, o nai'ay to ko acawa a tatayna sa
mahiniay masabelengay ko niyazo' tahkal caay ko pilihiza dada', o saka bohat no mata to sakatineng
tada o kapahay a pipasobana', niyazo' ato niyazo' kapah ko kaaini to canacanan a kawaw, sakacakat no sakaozip.
tasepian yadah ko nitalingan a kasoy, ato pabelian no tao to tood
patatenga' ko binacadan to nazikozan molecoh o binazo' mala saliabang, mamidipat to wawa.
mapatay totaboen no binazo' ko adingo, mahiza o pisabili no ina.
samsaman no hitay no Kokong ko Tomok, tawya a labi o Sakizaya a tademaw salabi sa molaliw.
katooday a tademaw no Pangcah paooh ato pada'so, dihko ko baloco' no Sakizaya to pipadang no Pangcah.
ayza o patododay sa o masawawaay henay ko mihcaan no kasabolod ko mikawananay
mamin mitadem tayza i saowac miboting, iloma' no mapatayay misalami', mokan to boting, mahiniay misababoalan han no Sakizaya.
saicelang sato ko mapalaway amin to sapatizengaw to lalangawan
Sakizayaay "mingayaw a palaw," palaw ato dadiw matineng ko Sakol a tademaw, sakacacay "saicelang,"
matatongosay i binacadan, a patahkal to siyakayay a lalangawan ato pabalohay a kawaw.
tinako la'cos miboting miadop, la'cos malalacal to tao, la'cos milihiza to lisin no niyazo'.
kawaw no itawyaay, simapatayay lima a demiad tademen to, ayaw no pitadem o laloma'an o belaw
palaed han to tongosay no zikozan o laloma'an, kakawsan caay sa no niyazo'ay a ngangan.
payni i katenes a misabaloco' ato misolit to dadiw no Sakolay a babalaki sa
miawaw to mapalaway mibalic to ngangan, to sakakapah no ozip.
i cowa kiso ayza saw?
i cowa ko loma' namo saw?
o tatayna ciniza.
o saydan ciniza.
o misaydan ciniza
haw / hakya
micodad kako ayza.
micodad ayza kiza tatama a wawa.
matineng kako micodad.
matineng mikolit kiso haw?
matineng modadiw kiso haw?
cima kiza tatama sawci Kacaw Boting ciniza.
pina ko waco nina wawa saw?cacay ko waco niza.
pinaay to ko toki ayza?sepatay to ko toki ayza.
i cowa ko loma' iso saw?i boyo' ko loma' ako.
nima a wawa koyni?o wawa niza koyni.
mahicato?amahica iso i?kapah kako, kokay.
sawsawni sikawswa kako.
cima kiza tatama saw?
cima kiza wawa saw?
manamoh ci baki niza.
o ngipen koyni.
o bokes koyni.
mibalakas kiza adiwawa haw? hang, mibalakas kiza adiwawa.
o lotok koyza.
i cowa ko ongay iso saw?
i cowa ko nani' iso saw?
i cowa ci ina iso saw?
i cowa ko sabana niza saw?
i cowa ko sizi no mako saw?
i cowa ko loma' no niza saw?
izaw ko kakana niza.
pina ko elon niza saw?
o boyo' koyza.
o ladem koyza.
baeket kiza elon haw?caay, ahemaw kiza elon.
tanayo' ko bokes niza haw?caay, apoyo' ko bokes niza.
sikawaw ciniza haw?caay, makasic ciniza.
cacay ko sabana iso haw?caay, tatosa ko sabana ako.
maodad haw?hang, maodad.
sawsawni mizizaw kiso ci bakian iso haw?hang, sawsawni mizizaw kako ci bakian ako.
mahicato?enenga.
malanam to. a tacowa kiso?
a taloma' kako mizizaw to ina ato ama.
kapah kohni?
matenes caay kasasokazih kita!
o canan ko binacadan no miso?
mahica ko demiad ayza?
haemay, mahica ko demiad anosanal hakiza?
enemay a bolad cecay a bataan a demiad ayza.
amihica, silawad misatayzatayza to i cacodadan madoba'.
sakapahan to ko ozip iso!
kapah to! ko:kay to pipaayaw iso ci inaan ako.
saka tolo kako, sainayay ko sa takitaki' ay ko nikaozip.
o padekoay ko kawaw no mako.
ahicanaca! sa'timen tya kawaw kako.
maydih to nananomen?
mabidang kyami ko ama ni Toko.
hang i! akoti'ay ko nanomen ako.
hicanaca, mahiwhiw kako kyami.
hang! zayhan sa taboyo' o sakatanektek no ozip.
i cowacowaay a niyazo' yadah ko saowac, kaodadan izaw ko kahmid.
izay kya manamoh kiso to lalod?
zayhan lalod pihibangan no micodaday ato kapah midangoy, kapah ko demiad satakelal sa ko tapoko.
haemay, nayay ko lawad ako.
o canan ko kawaw iso? cayay ka bolah kiso to babalaki?
mahiza to! miso hanto a nizateng.
o canan ko sakatayza iso i cacodadan?
saicelangen! kaylay micodad.
kya tayni kiso mikilim to kakolian?
izayhan sademiad sa ci niza patelay kiyami.
namakazih kako nacila tohniyan matatopin to wawelwel.
izay kya palekal to mahiniay a lisin?
minanam kami to dadiw ato palaw.
caay pa'ngil
o tatayna kami.
izaw ko cacay a waco ako.
baeket haw koyza elon?
hang, baeket.
cacay ko somanahay, tosa ko lomeni'ay.
nima kiya somanahay a codad?
pialolopi to kiso.
sabana iso pina ko mihcaan?
enem ko mihcaan no sabana ako.
i cowa ko loma' iso?
i boyo' ko loma' ako.
i saowac mibaca' to zikoc ci ina.
pinaay to ko toki ayza?
pakanan kami ni baki to titi no lawal, tonoz ato kabi no dongec.
mocolal to ko bolad, macokat to ko deko.
yo tahekal ci ina sa, nasitopel haw?
maydih sinilangec ayza a mihcaan.
pina ko demiad no cacayay a lipay?
nika adidi' ko nanom no kasienawan.
hangyi, matineng kami.
kasenon sa matomes to ko bilowa noheni.
mahamin mokoen niyam pataloma'.
kasilsil a mikacaw to kazizeng.
hani, i cowa ko Hoting?
hani, hican tayza i Maibol?
walo ko koko' no kalang.
payawan tabaki ko bali
ayzaay a lahok sa, izaw ko tolakok, tiekok, daong ato kedokedo.
madoka ko tosoz ako, maizang.
cacay ko sapisolit ato cacay ko sasolitan.
satokien no mako to demidemiad.
o soni niza tek tek tek sa.
ano tacacodadan aca ato kataloma'an
matodoh twaca ko odo niza
milingiha' kako to kongko ni baki
kapah caliwen ako kiso tina codad haw?
kokay, ano macaliw to iso, pabeli han to kako.
malecad maydih kami micakay to zitin ato kongko a codad.
maydih kako kalamkam matineng.
tayni mizizaw ko i bataday a cabay, patahekal to sakapahay a kakanen.
misalisin ko niyazo', izaw ko mitalikay to tonoz, izaw ko misaelaway to habay, izaw ko mipacokay to paboy.
o canan ko tobtob?
ayzaay nipatizeng saka lihalay no nikaozip ita.
padademecen kami no tomok miacin.
pada'soay i tamiyan ko tomok ato papakailay i tamiyan misakakawaw.
mahica to. malingato to kita.
hang, saydan.
cima ko ngangan ni ama iso?
ci Mayaw ciniza.
pina ko mihcaan iso?
sabaw tosa ko mihcaan niza ayza.
lima a bataan ko mihcaan ni ama ako ayza.
izaw ko kakama iso?
papina ko i loma'ay a tademaw namo.
i cowa micodad kiso?
mosakawaw ko kakana iso?
calkakaan tatosa ko heni haw?
o Yin-co-min kiso haw?
hang, o Sakizaya kako.
talakaw ko ama iso?
mapolong moeneng kiso ato ama ina iso?
tayza to i cacodadan kako.
anosawni a tabaki ko odad, kasikawswa to.
hang, a micakay henay to sabolic.
tayza kita mipangciw kapah to haw?
tayza mikilim kako to saydan.
na enenga, na pinanom i to ociya.
sayadahen ko nikan, amana kasikaz.
a makatokoh to kita haw?
hang i, saydan.
a hicanaca, kao iso ko miazihay to ayam.
hang, kokay saydan.
yadah ko nikaazihan ako to bao ato ayam.
kabili, a momol to kita.
colil han ako tayni.
makabaso kako tayni.
a hicaen iso tayza i Boto?
makahikoki tayza i Boto ciniza.
siwmalay ko kacawan niza tayza i Takaw.
nayi' ko otobay ako.
hani pinaay to ko mihcaan iso?
mahica to, o canan ko cakayen iso?
mapacaliw to ako ci Pohayan.
no ba'toay a sapenec a bihekac koyni, o sapizakep to e'do.
o sapilikoko' no laicay a bihekac koyza, o sapizakep niyam to kahiw.
ayza a pasobana'en no saydang kita hicahan mosakamo no Sakizaya ko aadopan.
singaen ko codad.
singaen ko sasalamaan.
mahedaw ko sabolic no mako.
hang. kokay saydang.
o saydang no mako ciniza, ci Yiyang ciniza.
papina ko loma'ay a tademaw no heni?
sasepatay ko wawa niyam.
papina ko sabama sabana iso?
amaodad ko demiad itawya haw?
hang, a caledes ko lalod, yadahen ko pinanom.
ako ato iso polong han miazih.
mapawan to ako miala ko sabolic.
tayza midangoy kita.
Tipos, tayni kako midang i tisowan.
ayda a tayda/tayza kita mitabi.
makahikoki kako tayda i Pong-ho.
o canan ko kacawan iso taloma'?
tahkal i pikacawan colil han lima a sasolitan katokoh to.
hani taneng kako milingiha haw? maydih mikilo kako.
tataytay kiso moeneng haw?
caay ka tineng ako, nika katinengan ako hamin han ako patobeli kiso.
idaw henay i palod ko cacay, sapica micakay!
idaw to! hacica ko nipicakay iso saw?
sipacaliw to no miso ci nabaan.
sakapina a demiad ayza?
hang, kalamkamen tayza.
saydan, adada' ko tangah ako, namalahok amihibang.
icowa ci Sabak?
saydan, adada' ko takolaw ni Ateng, mihibang ayza.
ni Boting Tayto a wawa kako.
pina to ko mihcaan ni kakama iso?
cowa, patelac ko niazih iso.
icowa ci Topos? amadademec madoba' asawni ciniza.
caay, apacakay to beso kita.
pakaala to icibang kiso, o mati:nengay!
aso' kanen koyni a elaw.
no mako nisaelawan yo!
oyni sioy ato oyni bakan ko kaydihan ako.
mahiza simamidangay to ci niza
izaw konipacakay namo to da'dac haw?
micakay to tosaay a silasomi.
i tida idaw ko sabahebahelay a adipapang.
matenes to a mohalhal, doot to ko demiad.
ci Asing ko ngangan ni ama ako.
masaopo amin ipotah ko adiwawa, maladay mimali, pakongko.
maladay amin kami ato saydan misalama, mahiza o laboay no loma' ko cacodadan.
micakay kami to padingad ato lopas.
sisa, ayza a mihcaan i pipahanhanan no lalod, taloma' i niyazo' kako aci kakama mizizaw to babalaki, maydih a makatineng to noozipay a binacadan a lalangawan.
o miadopay no niyazo' ci ama ako.
i sacomodan no niyazo' silsilen to noheni ko nikaala a niadopan, sapawada' to binawlan.
balaki to kako ayza, konoyen ako ko sapiadop a pana' ato betil, mikilol ci amaan miadop.
natayza i boyo' miadop, macemot ko piadop.
ya toloay bihel simacacay han milicoh ko boloto
o satabakiyay a niyazo' no Sakizaya, o no ayzaay to a lalangawan no Sakizaya itiza.
isasa no toloay kalimoco' a ba'to, kyo o madipotay ni Kabit Di'to sa.
matabal to sananal, teban no labi taloma'; salihalaw sa i cinizaan. tayza Ciwidian doot to ko zazan
sa'timen ko babalaki no niyazo' to nakamoan, kasikazen matalaw ko Di'to no bayo sa.
taboen niza ko saloabang no wawa, tayza i kaitizaan no lalangawan no nababalaki, o mahiniyay ko kalacacay no ina ato wawa.
"macapi to ko balohay a mihcaan, mahamin to mapatizeng ko loma'
misebeng to nababalaki ato niyazo', mapolong ko iyong no Sakizaya ato Kabalan milais to holam.
ayaw no tosa bataan a mihca, caay to katemoy kami, milongoc to cenho, ini to kami o tosaay a binacadan sa
kyo malasilet to no Sakizaya, kya toloway kalimoco' a baeto sa malakolit to no Sakizaya.
paylima a mihca nacecay misaselal ko Sakizaya, milihiza ko sabaw tosa katokoh sabaw lima ko mihcaan a wawa
o wawa mikalic i pabaw no sakol
matineng ko wawa o podac no kilang ko sapisanga' to balonga a miboting.
izaw kiya mabosokay, pacolil to kazizeng tena'an no tayling.
caay ko mamazateng, nikatayza ako i Taypi, o nikabelec niza.
kita caay kahiza o no tao a binacadan limolak paydang sa ko baloco', matalaw kita o Sakizaya kako sa
i 94 a mihcaan 10 a bolad 13 a demiad tayza i Inminhoy
sakacacay a bolad sabaw pito a demiad, ayaw no lahok sabaw cacay ko toki, singangan to ko Sakizaya.
tolo a mihca taloma kako sa ci Botong, sibili to ci Sayon
maydih mikilol ci Botongan a taloma'. i pabaw ko loma' ni Botong a sitokal mokayakay
mikokay to nikacaay pipatay ci nizaan, kyo mihcacaan kanca yadah ko kinaiza no mibotingay.
sakaydihan a taloma' sisa mikilim to sadama i kalas no tao, namahiza bahal sa tahkal namakabayo ko dieto, sakamosa saicelangen, kainaneng
i taw:ya no walian no Pazik izao itiza ci Botoc aci Sabak a lecohen,o cikah ato lala' ko sapakan no dieto, o saayaway no Sakizaya a tademaw koheni.
a tacowa kiso anocila?a tayza kako i loma' ni bai anocila.
namayca kiso tayni ayza a demiad saw?namayza i loma' kako tayni ayza a demiad.
namayca kiso tayni ayza a demiad saw?namayza i boyo' kako tayni ayza a demiad.
makatawal ciniza sitopel.
izaw ko topel niyam.
izaw ko baki niza.
mapalaw ayza kiza tatama a adiwawa.
mizizaw kami ci bakian aci baian ayza.
manamoh mizizaw ci bakian aci baian kiza adiwawa.
manamoh mapalaw kina tatayna a wawa
cima kiza tatama saw?
caay kako podadiw.
papina ko tademaw no loma' noheni?aenem ko tademaw no loma' noheni.
o topel ako koyza haw?
micodad kiso haw?caay, mikolit kako.
o pilipayan ayza a demiad.
balangbanganto, mazohemto ko kama.
talakaw kina tatama.
makasic kina wawa.
modadiw kiso haw?
mabolah kiso ci baian haw?.
matineng misa no Sakizaya ci ama iso haw?
o cacodadan koyza.
o nanom koyza.
o bilowa koyza
miseking hawsa, pacaliwen no kapot kako to sapisolit ato sabolic.
maladay kami micodad i Sakol a niyazo'.
ayaw amiliyas kako, miseneng ci sinawama takomaw talakaw to sa, mangaleb masomad malakapah to.
misalami' cibabi hawsa, i tapiingan kako mikawih to labang. tonotowa' sa kako i tapiingan, "no ozip amin nipalomaan a lami', cayay ko nipasapayoan, kabili tayni micakay yo!"
i cowa
ano ayaw
lalikid a olic
o kongko no sipidacay ~ o tawa ni Danwa
Alikakay ato la'dis
matebing to ni Syawpo ko kilang no mangkwo!
tano namoh sa ci Syawkay aci sabana mobesing. "ama, ama, a tacowa?"
o demiad misakakawaw ko takelolo, sansandeb mabi' to.
o no kilang a loma' koyni, o loma' no deko.
Sakamo sato ko deko, "hang, na tasolo kita miazih"
mocolil ko heni takakanan, mokan ko nani' to titi i kakanan.
makatokoh to i teban no bayo, mangalay mangelo' to ko ayam no bayo ato edo'.
tatalakaw kikizemo ko taw, ci Atong adada' ko apoyo'ay makopitay.
makai' ko taw pacabay ci Atongan minanam mimali.
sakamo sa ci ina, "a sakapahen iso midepet ciniza, amana patayen o!"
hini sa ci ina, a mangeli' ko ngawa' niza, amana ka o caang ko sapicocok cinizaan.
hini sa ci Tahay, i cowa itini saw? adidi kina bacal.
maydih ci Tahay misaicelang mabahel a tahkal i hako, nika caay pakabahel ciniza.
cacay a demiad, takelal to, tayza aca i saowac minanom ko ngabol, mazih niza mibanaw ko pawalil to ngawa' niza.
caedong hanto no ngabol, kasonon sato madoba'.
tano lalom sato ci kakana aci sabana, sademidemiad sa i potah no panan mihalhal to katayni no tatosaay a calekaka.
o no calekakana a tako hanto pangangan no niyazo'ay ko tako. makazih to ko tademaw to tako, makazateng to tatosaay a calekakana.
caay to kakalidkid ko nanom no saowac, maimokay a nanom no saowac tingalaw to.
i kilangay a adiwawa, malingato to koheni miala to balo a misabangcal, manamoh to ko ayam modadiw, midaang to ko tangah no balo.
ya malalomay a tatama matawa makazih tya tatama a wawa, pabelien niza to balo kiza tatama a wawa.
mazih nya tatama a wawa ko malalomay a tatama moeneng i elon.
mitabesiw to tabakiay a kilang kiza tatama a wawa, maazih niza i sasa nya tabakiay a kilang makakaynah ko tatosaay a tademaw, pabelien nya tatama a wawa to balo koheni.
matawid no soni no katooday ci ina, alaw katood ko tademaw malikelohay i zazan nya tatama a wawa.
oningay hanto ni lipahakay a wangce ko padaicaw, "o no hawanay ako a somanahay a bodawen koyni, patadoen kako pabeli tya mitenonay to zikoc a tatayna."
yo itawya, adidiay a langaw tahkal sa i tapiingan nikawakang ni ongay, yadah yadah sa ko nipisakamo no katooday to kongko ni ongay, tabaki tabaki sa kya kilang, ngalob sato ka kizemo kabangcal nya kilang.
tabaki tabaki sato kya adidiay a kilang, mala satabakiay to a kilang i kilakilangan, matomesay no namoh a kilang.
tabaki ko odad i tawya, mabalad to, maenep to ko apilis, molaliw to amin ko tademaw ta tingeloh no boyo'.
mabiyalaw amin ko miazihay i tingeloh no boyo' a niyazo'ay, zaysa caay to kazih noheni kya tatama ato tatayna.
hini sa ci baki, "mahiza milasolay to canan ko katooday, ta tengilen ita mihica ko heni."
o tatama a wawa ci Mayaw. i capi no bayo moeneng ci niza ato lalabo no loma' niza.
patayzaen nya tabakiay a boting i cowaay a niyazo' kina tatoloay a tatama a wawa. o tatayna adada' ko i niyazo'ay, nai' ko tatama.
o tatama no Pangcah, pabaloco' to a mipana' to cilal.
sakamo sa ci Panay, mipana' ko tatama, mitenon kita o tatayna to tabakiay a salil, tabokoden ita ko cilal.
mahinisa, o tatayna no niyazo' mitenon to tabakiay a salil.
cacay a demiad, imelang ci ama, dipoten ni ina ciniza i padekoan.
to cila, pacodad ci ina, Yoma, iso aci ina sakapah han maozip, a kalamkam to ci ama taloma'.
tayza i cacodadan ci podahting, hini han niza ko saydan,:" pasobana'en kako mikolit, maydih kako minanam mikolit. "
saicelang sato ci podahting micokah tohenian.
matabal ci Kolele molekal to dedemiad. tayza misakakawaw ciniza, makazih ciniza to tatoni i zazan, sapoden niza.
itawya, simasatezepay tademaw, hini sa,:" Kolele, a caay kako pisakakawaw ayza a demiad, maladay kita miasik isaw!. "
yo taloma' ci ama to dedemiad, mangelo' misakakawaw saan, taengang sato i safa pacena'.
hini sa ciniza. mangelo' tabayo miboting, taloma' to a pahanhan to.
itawya, yadah ko ngiha i bacal, moloyi ci kakana, moangic ko saba.
sakamo han niza ci Sowan,:" caay kako kapawan, to nipasobana' iso hicaen mizakep to adipapang. "
apoyo' ko bokes ni Panay.
cacay a demiad, makayloh ko cacay a loma' no niyazo'.
balakito ci Kacaw, tayza to i Taypak misakakawaw.
hini sa ci ina, " kya matineng ko teynnaw ci Panay ko ngangan ako, micidek haw? "
hini sa ci Panay, " o waco to niza, kaliyohan to niza. "
i cowa ko balaot moeneng saw? i tako ko balaot moeneng. o loma' no balaot ko tako.
mangelo' to ko balaot.
hini sa amin ko balaot, " akoti' ko cilal, kalamkamen kita tabolad isaw! "
takod sato amin ko balaot i bolad no tako.
caay to kahicahica a azihen ko tatama, katapabaw mipakeynsa to x-koang.
iniw ko kingcal i padekoan, nima kya i zazanay a otobay saw? sakamo han no i laboay ko kingcal, "o no kanggoho kiza otobay."
micaliway ko makabatikalay, hini sa, " Kolas ladayen ni ama iso kiso a tacowa saw? topinen ako kamo haw? "
makalecohen ci Kacaw, makazihay i cinizaan, hini sa amin, kanamohan sa kina wawa.
caay pitengil to kamo ni ina ko tatama a wawa, sawsawni malalom ci ina moangic, mahini kanamohan a wawa, kya makawili hakya? ano matineng ko taw a hica hanto saw? "
i cacodadan ko tatama a wawa, pacici han niza mikawanan, zaysa makai' ciniza katinengan no taw, tataytay ciniza makawiliay itini i hekal.
mosakamo aca ci Panay, " kyo, nai'nai' sato ko makawiliay a tademaw, zaysa mikawanan sato koheni, caloway to a maozip, caay to katawaen no taw."
sadingsingan to, macebal amin ko balo i boyo'. manamoh ko baloco' ni Mayaw. hini hanto niza ci baki, " baki mikokay kako i tisoan, maydih kako a paanin i tisoan tina balo. "
yo i tiza no taw a kanatal micodad ciniza, sawsawni mazateng niza ci kaka niza, kyo maydih miedap ciniza pakakapah to sakaozip no niyazo'ay.
matenes a lalom ci Dongi, maliyoh ciniza a hicaen hakya.
o binawlan no niyazo'ay, masemel to kawaw ni Dongi ko niyazo'ay, kyo maladay amin mipaloma to kilang.
yo somamad a tademaw, pakabayo a mabolaw mikelid to aadopen ato langaw sapaloma.
mitengil ci Pani, " icowa micakay to tiekok saw?" sakamo han ni ina, "i tapiingan no cacodadan a patiyamay micakay. "
sakamo han ni Pani, " o sapisakalabi ni ina, pinaen aca." ala sato ciniza to tiekok, pabeli sato to kalisiw i tawki to taloma'. "
katokoh to i loma', bahal masabol ciniza, pazeng hanto niza ko tieko i tomonaw.
tayza ci ina i tomonaw, caay pakazih to tiekok, mitengil aca, " inayay ko tiekok, icowa ko ni cakayan iso a tiekok saw? "
sakamo sato ci bayi, "Tali, mihica kiso saw? minanam ko katooday mitenon, kalakamen awza! pasobana'en ako kiso mitenon."
i tini a kanatal, o keynli no tatayna ato nikaozip mapasikec. inayay ko mipadaeso to kalecohan no tatayna a wawa, a micodad to ko wawa, o tatama adada' ko tayzaay micodad, o tatayna i loma' sato.
pina to a bolad, masatezep to ko kalalais. taloma' to katooday i loma'. nika namalalais ko loma' malepilepi to ko loma'. mabilil to ci Malala miseyndeyn to cyawyo, milongec aca papiedap to hekal.
balaki sato ci Dongi tada maydih malamabahelay, mitaneng ciniza to cacanan, nika caay pacomeden no cacodadan ciniza.
cacay ademiad, sakamo hanto ni ama niza ci Dongi, miawza ko seybo to mabahelay, maydih kiso mitaneng haw?
taloma' i ci-ti pakpaken no katooday ci Dongi. mihangen to ko toycang to kawaw niza.
o cabay no kilakilangan, a mababekel mikolit. cima ko matinengay mikolit to bangcalay a pala.
o sakasiwa a bacal koyni. siwa ko balaot itini.
mapalekal no ina ato ama niza ci Padakaw, nano adidi henay ciniza sibaloco' to amalamisaydan.
micodad to ci Padakaw i sakalamisaydan a cacodadan, itiza to i sazikozay moeneng ciniz. kanahato caay kaalen ko taw i cinizaan, hemhem han niza ko sakalamisaydan a baloco'.
katokoh balaki to ci Padakaw, o mata henay a misaydan ciniza palaylay aca to tineng no padekoan. o nipaanin niza i hekal tadatabaki toway.
iayaw a miliyas ci Boting a demiad, awzaen ni Kacaw ci Boting taloma' niza malabi, mahamin to malabi, pabeli hanto ni Kacaw ci Boting tya sapadaeso a cael.
hini sa ci ina, "hang, anocila ci kakana iso, ci ali iso ato maka cacay a molad a wawa niza ataloma' koheni itini."
tano namoh sa ci Kacaw mosakamo, "kakapah! mabatad ko nikasiacawa ni kakana, natiya henay sakatolo a demiad siacawa taloma' adada', matenes toway caay kataloma' itini, mabolah to kako icinizaan!"
"matineng to! naayaw taloma' ci kakana sa, yadah ko pilasol ita to kakanan." hini sa ci Kacaw. "hang, tabakiay a demiad ni kakana koyni, cacay a nikaozip kinasepat ko tabakiay a lisin ko tatayna no saySyat." hini sa ci ina.
makazih ci Utay to ngabol.
itiza sikolitay a niyazo', izaw amin ko kanamohan a kolit no tatademaw, sizikoc amin to kanamohan a kolit.
ta i sibinaloan a niyazo', o takolyaway a kolit ko zikocen no katooday, o takolyaway ko sazikocen ni Walis.
i zikoz, ta i bihkac ni edek a niyazo', o cacanan a kolit ko sazikocen no katooday.
ci Kola ko ngangan nya limecedan no Abohan, i 1972 a mihcaan a lecohen, i 1984 a mihcaan i tawya namalalais ci ina aci ama ni Kola mapatay.
oyni sin-kwang baydoko kya izaw saw? zaysa i ozip no padadoki a baydoko sa, namokan ko tademaw malalid saan. izaw ko mosakamoay ya baydoko sa o no hwa-sey a nisanga'an saan.
siwa ko balo, cacay a bataan ko balo, sabaw cacay ko balo, sabaw tosa ko balo, sabaw tolo ko balo, sabaw sepat ko balo, sabaw lima ko balo, sabaw enem ko balo.
ayza, katood to ko tayzaay i Ceynposay mikoli mapaenged, o tatama pacici' han pacakay to i ozipay a tood, o taytayna pacici' han a pacopiyaw. kya mahini koheni a mapaengad saw?
o zoma, oyni a kanatal yadah ko mipakyaway, yadah ko lipida no pipakyawan maydi misakapah to misakamoay to no holam a labang, itiza i pipakyawan a izaw aca ko matinengay mosakamo to no holam a kamo a tademaw a itiza mosakakawaw.
o tayzaay mikoli sa, alawen ko limaki noheni, o lobowa ko micokaymasay, o lobowa ko micokaymasay pacoda to cabay, katayni i Ceynposay mietan saan.
madicemay calekah o ngawa no caket.
midangoy kami i bayo, minanam kami to laing mapalaw.
tayni to ko Lipen, o takazoko hanto kita.
itini sa kami tina lala'an pakongko to kongko niyam.
Kacaw izaw ko cacay a mang a pitepi kapah makilok i kakoteynnaw, ano izaw ko misobaday to kilok no teynnaw, katinengen to no zomaay a teynnaw. Kacaw pabelien ci Kacaw ci Dongi to cacay a lasobo a pitepi, kapah makilok no zomaay a teynnaw, ano izaw ko mitakaw misomaday misomad to kilok no teynnaw, katinengen to no zoma a teynnaw, kyo, palatatenga' ko binawlan to pikeysan no pitepi.
"yo somamad,o kakawsan no tayal a miliyas to aenengan. i ayaw a miliyas, amababekel motowa." sa ci baki.
hini sato ko saydan, "mitengil to katooday, o canan ko kawaw no padekoay saw?"
mosakamo aca ko saydan, "mitengil aca to katooday, o canan ko kawaw no kingcal saw?"
hini sato ko saydan, "mitengil ac to katooday, o canan ko kawaw no modadiway saw?"
alaw o simpi.
wa! mabaloco' to ko kaketi, sakalamkam sato madoba'.
zikecen to no palang ko sizi bamahel i tapoko, siwatan to ko nipiazih no sizi.
tano namoh sa ko balaot maodad, manamoh ko balaot maodad.
a malatatenga'ay hakya ko simpi? lihalaw ko baloco' no balaot.
